[
{"n":"","t":"﻿\n\n說文解字第十一篇上二\n金壇段玉裁注\n【溥】大也﹝見釋詁﹞从水尃聲﹝滂古切五部﹞\n【𤃷】水大至也﹝水大廣韵作大水﹞从水闇聲﹝乙感切七部﹞\n【洪】洚水也﹝堯典咎繇謨皆言洪水釋詁曰洪大也引伸之義也孟子以洪釋洚許以洚釋洪是曰轉注大壑曰谼字亦作洪﹞从水共聲﹝戶工切九部﹞\n【洚】水不遵道﹝孟子滕文公篇書曰洚水警予洚水者洪水也告子篇水逆行謂之洚水洚水者洪水也水不遵道正謂逆行惟其逆行是以絶大洚洪二字義實相因﹞一曰下也﹝此別一義洚與夅降音義同﹞从水夅聲﹝戶工切又下江切九部﹞\n【衍】水朝宗于海皃也﹝鉉無皃字非海？之來旁推曲暢兩厓渚涘之閒不辨牛馬故曰衍引伸爲凡有餘之義假羨字爲之﹞从水行﹝衍字水在旁衍字水"},
{"n":"551-1","t":"在中在中者盛也會意以淺切十四部﹞\n【𣶃】水朝宗于海也﹝禹貢荆州江漢朝宗于海鄭以周禮春見曰朝夏見曰宗釋之古說則謂潮也論衡書虛篇辨子胥驅水爲濤事曰天地之性上古有之經江漢朝宗于海唐虞之前也又曰濤之起也隨月盛衰小大滿損不齊同虞翻注易習坎有孚曰水行往來朝宗于海不失其時如月行天注行險而不失其信曰水性有常消息與月相應皆與許說合朝宗于海者謂彼此相迎受洚水之時江漢不順軌不與海通海？不上至禹治之江漢始與海通於楊州曰三江既入謂江漢之入海也於荆州曰江漢朝宗于海謂海？上達直至荆州也江漢之水下赴海？上迎呼吸相通恩禮相受二州之文相爲表裏古說如是朝宗于海謂海水來朝見尊禮也﹞从水朝省﹝會意隸不省直遙切二部按說文無濤篆葢濤即？之異體濤古當音稠？者？聲即舟聲文選注引倉頡篇濤大波也葢？者古文濤者秦字枚乘七發觀濤即爲觀？﹞\n【濥】水脈行地中濥濥也﹝濥濥動貌寅下曰正月陽氣動泉欲上出髕寅於下也淮南天文訓曰指寅則萬物螾注螾動生貌皆其義也江賦曰潛演之所汨淈蜀都賦曰濥以潛沫劉注水潛行曰濥此二水伏流故曰濥按今文選作演誤﹞从水夤聲﹝弋刃切十二部﹞\n【滔】水漫漫大皃﹝堯典浩浩滔天按漫漫當作曼曼許書無漫字﹞从水舀聲﹝土刀切古音在三部﹞\n【涓】小流也﹝凡言涓涓者皆謂細小之流﹞从水肙聲﹝古懸切十四部﹞爾雅曰汝爲涓﹝見釋水亦大水溢出別爲小水之名也郭本作濆葢非濆水厓也﹞\n【混】豐流也﹝盛滿之流也孟子曰源泉混混古音讀如衮俗字作滚山海經曰其源渾渾泡泡郭云水濆涌也衮咆二音渾渾者假借渾爲混也今俗讀戶衮胡困二切訓爲水濁訓爲雜亂此用混爲溷也說文混溷義別﹞从水昆聲﹝胡本切十三部﹞\n【潒】水潒瀁也﹝瀁者古文爲漾水字隸爲潒瀁字是亦古今字也潒瀁曡韵字搖動之流也今字作蕩漾﹞从水象聲讀若蕩﹝徒朗切十部﹞\n【漦】順流也﹝順下之流也釋言曰漦盝也盝同漉酒之漉國語史記龍漦韋昭曰漦龍所吐沫按龍沫必徐徐漉下故亦謂之漦﹞一曰水名﹝未詳﹞从水𠩺聲﹝俟甾切一部﹞\n【汭】水相入皃﹝皃各本作也今依玉篇廣韵正上下文皆水皃則皃字是也水相入皃者汭之本義也周禮職方之汭即漢志右扶風汧縣之芮水名也大雅之汭亦作芮毛云水厓也鄭云汭之言內也尚書嬀汭渭汭某氏釋爲水北雒汭某氏釋爲雒入河處左傳漢汭渭汭雒汭滑汭杜氏或云水內也或云水之隈曲曰汭大意與大雅鄭箋相近鄭箋之言云者謂汭即內也凡云某之言某皆在轉注假借閒﹞从水內﹝與枘同意﹞內亦聲﹝而銳切十五部﹞\n【潚】深淸也﹝謂深而淸也中山經曰澧沅之風交潚湘之浦水經注湘水篇曰二妃出入潚湘之浦潚者水淸深也湘中記云湘川淸照五六丈下見㡳石如摴蒲矢五色鮮明是納潚湘之名矣據善長說則潚湘者猶云淸湘其字讀如肅亦讀如蕭自景純注中山經云潚水今所在未詳始別潚湘爲二水俗又改潚爲瀟其謬曰甚矣詩鄭風風雨潚潚毛云暴疾也羽獵賦風廉雲師吸嚊潚率二京賦飛䍐潚箾思元賦迅猋潚其媵我義皆與毛傳同水之淸者多駛方言云淸急也是則說文毛傳二義相因﹞从水肅聲﹝子叔切按子字疑誤廣韵息逐切二部﹞\n【演】長流也﹝演之言引也故爲長遠之流周語注曰水土氣通爲演引伸之義也﹞一曰水名﹝未詳﹞从水寅聲﹝以淺切古音在十二部﹞\n【渙】？流也﹝各本作流散今正分散之流也毛詩曰渙渙春水盛也周易曰風行水上渙又曰說而後散之故受之以渙渙者離也﹞从水奐聲﹝呼貫切十四部﹞\n【泌】俠流也﹝俠者甹也三輔謂輕財者爲甹俠流者輕快之流如俠士然魏都賦李注引作駃流非善本陳風泌之洋洋毛曰泌泉水也上林賦曰偪側泌瀄司馬彪曰泌瀄相楔也邶風毖彼泉水毛曰泉水始出毖然流也毖即泌之假借字﹞从水必聲﹝兵媚切古音必在十二部郭樸音筆﹞\n【活】流聲也﹝衞風北流？？毛傳曰？？流也按傳當作流貌其音戶括切引伸爲凡不死之稱邶風不我活兮孟子民非水火不生活是也許書當亦本作流貌淺人妄改竄之耳﹞从水𠯑聲﹝古活切按古當作戶活當作括衞風音義曰如字是也十五部﹞\n【𣿛】？或从？﹝此字當是既改貌爲聲讀古活切乃製此字非許書本有也﹞\n【湝】水流湝湝也﹝小雅淮水湝湝毛曰湝湝猶上文湯湯也廣雅曰湝湝流也﹞从水皆聲﹝古諧切十五部﹞一曰湝水寒也﹝此依宋本﹞詩曰風雨湝湝﹝今鄭風衹有風雨淒淒邶風傳曰淒寒風也許引詩證寒義所據與今本異或是兼采三家﹞\n【泫】湝流也﹝湝當作潛字之誤也檀弓曰孔子泫然流涕魯語無洵涕韋曰無聲涕出爲洵涕按洵者泫之假借字也文選詩曰花上露猶泫﹞从水玄聲﹝胡畎切古音在十二部﹞上黨有泫氏縣﹝上黨郡泫氏二志同音工懸反今山西澤州府高平縣治即漢泫氏故縣﹞\n【淲】水流貌﹝小雅滮池北流毛曰滮流貌﹞从水彪省聲﹝隸不省皮彪切三部﹞詩曰淲池北流﹝池宋本作沱非是﹞\n【淢】疾流也﹝急疾之流也江賦測淢濜溳是其義也毛詩築城伊淢假借淢爲洫也﹞从水或聲﹝于逼切一部﹞\n【瀏】流淸貌﹝鄭風曰澮與洧瀏其淸矣毛曰瀏深貌謂深而淸也釋名曰綠瀏也荆泉之水於上視之瀏然綠色此似之也﹞从水劉聲﹝力久切三部﹞詩曰瀏其淸矣\n【濊】礙流也﹝有礙之流也衞風施罛濊濊毛曰罛魚罟濊濊施之水中按施罟而水仍流故曰礙流礙流者言礙而不礙也韓詩云流貌與毛許一也濊又訓多水貌司馬相如傳湛恩汪濊﹞从水歲聲﹝各本篆作𤃴云薉聲今正呼括切十五部按釋文不云說文作𤃴證一玉篇瀏濊二字相連與說文同濊下云呼括切水聲又於衞於外二切多水貌不云有二字證二廣韵十三末濊水聲𤃴上同證三類篇濊又呼括切礙流也引詩施罟濊濊證四是知妄人改礙流之字爲𤃴而別補濊篆於部末云水多貌呼會切不知部末至澒萍等篆已竟水多非其次也今刪正﹞詩曰施罟濊濊﹝罟當作罛濊濊今本作？？大繆﹞\n【滂】沛也﹝小雅曰俾滂沱矣﹞从水旁聲﹝普郞切十部﹞\n【汪】深廣也﹝謂深而又廣也後漢書叔度汪汪若千頃陂江賦澄澹汪洸晉語曰汪是土也韋云汪大貌﹞从水？聲﹝俗作汪烏光切十部﹞一曰？﹝逗﹞池也﹝左傳祭仲殺雍糾尸諸周氏之汪杜云汪池也通俗文曰停水曰汪按今俗語謂小水聚曰汪﹞\n【漻】淸深也﹝謂淸而深也南都賦曰漻淚淢汨按李善引韓詩內傳漻淸貌也葢鄭風毛作瀏韓作漻許謂二字義別今文選注內字譌外﹞从水翏聲﹝洛蕭切古音在三部﹞\n【泚】淸也﹝此本義也今詩新臺有泚毛曰泚鮮明貌此假泚爲玼也﹞从水此聲﹝千禮切十五部﹞\n【況】寒水也﹝未得其證毛詩常棣桑柔召旻皆曰兄滋也矢部矤下曰兄詞也古矧兄比兄皆用兄字後乃用況字後又改作况作况﹞从水兄聲﹝許訪切十部﹞\n【沖】涌繇也﹝繇搖古今字涌上涌也搖旁搖也小雅曰攸革沖沖毛云沖沖垂飾貌此涌搖之義豳風傳曰沖沖鑿冰之意義亦相近召南傳曰忡忡猶衝衝也忡與沖聲義皆略同也凡用沖虛字者皆盅之假借老子道盅而用之今本作沖是也尚書沖人亦空虛無所知之意﹞从水中聲讀若動﹝直弓切九部﹞\n【汎】浮皃﹝皃當作也邶風汎彼栢舟毛曰汎流貌廣雅曰汎汎氾氾浮也﹞从水凡聲﹝孚梵切按古音在七部如風字亦凡聲也上林賦汎淫爲曡韵音轉爲扶弓反﹞\n【沄】轉流也﹝囘轉之流沄沄然也釋言曰沄沆也郭云水流漭沆﹞从水云聲讀若混﹝按沖讀若動沄讀若混者古音動混不同今音也王分切十三部﹞\n【浩】澆也﹝按澆當作沆字之誤也澆者？也？非浩義沄浩沆同義而又雙聲故三篆相聯﹞从水告聲﹝胡老切古音在三部﹞虞書曰﹝虞當作唐﹞洪水浩浩﹝堯典洪水與浩浩不相屬爲句？栝舉之耳﹞\n【沆】莽沆﹝逗﹞大水也﹝西京賦滄池漭沆薛云漭沆猶洸潒亦寛大也南都賦漭沆洋溢吳都賦海賦皆云沆瀁羽獵賦云沆茫義皆同﹞从水亢聲﹝胡朗切十部﹞一曰大澤貌﹝風俗通山澤篇曰傳曰沆者莽也言其平望莽莽無涯際也沆澤之無水斥鹵之類也今俗語亦曰沆水經注巨馬河篇曰巨馬水又東徑督亢澤荆軻轉之督亢地圖也引風俗通沆莽也云云是則沆通作亢矣﹞\n【泬】水從孔穴疾出也从水穴﹝釋水曰氿泉穴出按此會意字其韓詩之回泬楚辭之泬寥皆假借也﹞穴亦聲﹝呼穴切十二部﹞\n【濞】水暴至聲﹝上林賦滂濞沆漑司馬彪曰滂濞水聲也洞蕭賦澎濞慷慨一何壯士高唐賦濞洶洶其無聲按滂濞雙聲澎與滂同﹞从水鼻聲﹝匹備切十五部﹞\n【灂】水之小聲也﹝古書多瀺灂連文瀺士湛反灂士卓反雙聲字高唐賦巨石溺溺之瀺灂注引埤蒼瀺灂水流聲貌上林賦瀺灂？隊司馬貞引說文水之小聲也李善引字林瀺灂小水聲也疑說文本有二篆上云水之小聲也从水毚聲下云瀺灂也从水爵聲全書之例如此單用灂字者江賦漰湱澩灂謂大波相激之聲﹞从水爵聲﹝士角切二部﹞\n【潝】水流疾聲﹝上林賦汩㴔漂疾㴔郭音許立反然則即潝字也小雅潝潝訿訿釋訓云莫供職也﹞从水翕聲﹝許及切七部﹞\n【滕】水超踊也﹝踊依韵會本从足超踊皆跳也跳躍也小雅百川沸騰毛曰沸出騰乘也騰者滕之假借玉篇引百川沸滕周昜滕口說引伸之義﹞从水？聲﹝徒登切六部﹞\n【潏】涌出也﹝上林賦潏潏淈淈李善皆引說文證之應劭晉灼注上林賦云潏涌出聲也江賦潏湟淴泱南都賦𣳚滑瀎潏潛㕎洞出﹞一曰水中坻人所爲爲潏﹝釋水曰小沚曰坻人所爲爲潏﹞一曰潏水名在京兆杜陵﹝京兆尹杜陵二志同故城在今陜西西安府咸寧縣東南潘岳關中記曰涇渭霸滻豐鎬澇潏上林賦所謂八川分流也師古上林賦注曰地理志鄠縣有潏水北過上林苑入渭而今之鄠縣則無此水許愼云潏水在京兆杜陵此即今所謂沈水從皇子陂北流經昆明池入渭者也葢爲字或从水旁穴與沈字相似俗人因名沈之乎按水經注渭水又東北逕渭城南有沈水自南注之亦謂是水謂潏水也故呂忱曰潏水出杜陵縣亦曰高都水王氏五侯壞決高都是也是則當酈時已名沈水小顔推求其故殆因潏之聲誤爲泬泬之字誤爲沈由俗人不識泬字遂名之沈水沿譌積習往往如此小顔之說善矣而戴先生挍水經注乃盡改沈水爲泬水則又"},
{"n":"553-3","t":"無以證古今之異名同實且使小顔之前固作泬水則小顔何不顯證之而作疑辭乎一統志今潏水在西安府長安縣南源出南山自咸寧縣界流入又西北入渭水○按酈注沈水沈葢沇字之誤李善注上林賦曰潏水出杜陵今名沇水自南山黄子陂西北流經至昆明池入渭司馬貞注上林語全同亦作今名沇水沇從允聲余準切潏矞聲食聿切二字相爲雙聲㬪韵唐初呼沇水字異而音實同耳小顔與李善同時其注漢書葢亦本作今所謂沇水轉寫作沈字由俗書沈字似沇也惟小顔不知潏沇同聲而指爲泬字之誤是爲無稽之談集韵沇庾準切水名謂潏水也若沇水東流爲？則讀以轉切矣﹞从水矞聲﹝古穴切十五部﹞\n【洸】水涌光也﹝江賦曰澄澹汪洸又曰流映揚焆謂涌而有光也邶風曰有洸有潰毛曰洸洸武也潰潰怒也大雅武夫洸洸毛曰洸洸武貌此引伸假借之義﹞从水光光亦聲﹝古黄切十部﹞詩曰有洸有潰\n【波】水涌流也﹝左傳其波及晉國者荘子夫孰能不波皆引伸之義也又假借爲陂字見漢書﹞从水皮聲﹝博禾切十七部﹞\n【澐】江水大波謂之澐﹝專謂江水也玉裁昔署理四川南谿縣攷故𥓓大江在縣有揚澐灘﹞从水雲聲﹝王分切十三部﹞\n【瀾】大波爲瀾﹝魏風河水淸且漣猗釋水引作灡云大波爲灡毛傳云風行水成文曰漣按傳下文云淪小風水成文則瀾爲大可知與爾雅無二義也凡瀾漫當作此瀾字﹞从水闌聲﹝洛干切十四部﹞\n【漣】瀾或從連﹝古闌連同音故瀾漣同字後人乃別爲異字異義異音﹞\n【淪】小波爲淪﹝魏風河水淸且淪猗釋水曰小波爲淪毛傳曰小風水成文轉如輪也韓詩曰從流而風曰淪釋名曰淪倫也水文相次有倫理也﹞从水侖聲﹝力迍切十三部﹞詩曰河水淸且淪猗﹝猗各本作漪今正毛詩漣猗直猗淪猗猗與兮同漢石經魯詩殘𥓓作兮可證後人妄加水作漪吳都賦乃有刷盪漪瀾濯明月於漣漪之句其繆甚矣﹞一曰𣳚也﹝微子篇今殷其淪喪某氏曰淪𣳚也按釋言淪率也小雅淪胥以鋪此以淪爲率之假借也古率讀如律於淪雙聲﹞\n【漂】浮也﹝謂浮於水也鄭風風其漂女毛曰漂猶吹也按上章言吹因吹而浮故曰猶吹凡言猶之例視此漂潎水中擊絮也莊子曰洴澼﹞从水？聲﹝匹消切又匹妙切二部﹞\n【浮】汎也﹝各本汎作氾今正木華海賦浮天無岸李注引説文浮汎也按上文云汎浮也是汎浮二字互訓與氾濫二字互訓義別汎浮二篆當類廁今本多非許之舊﹞从水孚聲﹝縛牟切三部﹞\n【濫】氾也﹝謂廣延也商頌左傳皆云賞不僭荆不濫魯語濫於泗淵皆其引伸之義﹞从水監聲﹝盧瞰切八部﹞一曰濡上及下也﹝此因濫與淋聲近淋訓以水？則濫訓略同﹞詩曰？沸濫泉﹝觱小徐作滭此詩小雅大雅皆有之今作檻泉者字之假借也毛曰觱沸泉出貌檻泉泉正出也濫泉由小以成大故偁以證氾義﹞一曰淸也﹝此又別一義與濫葢相反而相成也者﹞\n【氾】濫也﹝元應引此下有謂普博也四字楚辭⺊居將氾氾若水中鳬乎王逸云氾氾普愛衆也若水中之鳬羣戲遊也論語汎愛衆此假汎爲氾﹞从水㔾聲﹝孚梵切七部﹞\n【泓】下深貌﹝下深謂其上似淺陿其下深廣也楊子其中宏深其外肅括月令其器閎鄭云閎謂中寛象土含物之義略同﹞从水弘聲﹝烏宏切古音在六部﹞\n【湋】回也﹝以㬪韵爲訓﹞从水韋聲﹝羽非切十五部﹞\n【測】深所至也﹝深所至謂之測度其深所至亦謂之測猶不淺曰深度深亦曰深也今則引伸之義行而本義隱矣呂覧昏乎其深而不測高云測盡也此本義也考工記桼欲測鄭云測猶淸也此引伸之義也﹞从水則聲﹝初側切一部﹞\n【湍】疾瀨也﹝瀨水流沙上也疾瀨瀨之急者也趙注孟子曰湍者圜也謂湍湍縈水也趙語爲下文決東決西張本﹞从水耑聲﹝他耑切十四部﹞\n【淙】水聲也﹝水聲淙淙然﹞从水宗聲﹝藏宗切九部﹞\n【激】水礙衺疾波也﹝當依衆經音義作水流礙邪急曰激也水流不礙則不衺行不衺行則不疾急孟子激而行之可使在山賈子曰水激則旱兮矢激則遠﹞从水敫聲﹝吉厯切古音在二部﹞一曰半遮也﹝此亦有礙"},
{"n":"554-3","t":"之意與徼邀音義略同﹞\n【洞】疾流也﹝此與辵部迵馬部駧音義同引伸爲洞達爲洞壑﹞从水同聲﹝徒弄切九部﹞\n【𤄫】大波也从水旛聲﹝孚袁切十四部﹞\n【洶】洶洶涌也﹝各本無洶洶字今依高唐賦注補相如賦曰洶涌滂㵒左思賦曰濞焉洶洶楊雄賦曰洶洶旭旭天動地岋﹞从水匈聲﹝許拱切九部﹞\n【涌】滕也﹝滕水超踊也二篆宜相連今本葢非古也﹞从水甬聲﹝余隴切九部﹞一曰涌水在楚國﹝左傳荘十八年閻敖遊涌而逸楚子殺之杜曰涌水在南郡華容縣華容今湖北荆州府監利縣地涌水在今江陵縣東南自監利縣流入夏水支流也水經曰江水又東南當華容縣南涌水入焉酈云水自夏水南通於江謂之涌口﹞\n【湁】湁湒﹝逗﹞𩰾也﹝上林賦潏潏淈淈湁潗鼎沸索隱引周成雜字曰湁潗水沸之貌也潗與湒同湒又訓雨下故不類廁於此𩰾沸古今字鼎沸者言水之流如爨鼎沸也按此葢引上林成語如人部引徼𠊬受屈今本奪鼎字﹞从水拾聲﹝丑入切七部﹞\n【涳】直流也从水空聲﹝哭工切又苦江切九部﹞\n【汋】激水聲也从水勺聲﹝巿若切古音在二部釋名汋澤也有潤澤也自臍以下曰水腹水汋所聚也胞主以虛承汋也葢皆借爲液字又楚詞汋約即荘子淖約﹞井一有水一無水謂之瀱汋﹝見䆁水劉氏釋名說其義曰罽竭也汋有水聲汋汋也然則瀱謂一無水汋謂一有水﹞\n【瀱】井一有水一無水謂之瀱汋也从水罽聲﹝居例切十五部按釋水文已見上文此但云瀱汋也已足不當複舉攷釋名作罽不从水說文當同之瀱篆乃淺人所增耳爾雅作瀱亦非古本罽訓竭於音得之﹞\n【渾】溷流聲也﹝溷作混者誤溷亂也酈善長謂二水合流爲渾濤今人謂水濁爲渾﹞从水軍聲﹝戶昆切十三部﹞一曰洿下也﹝洿下曰一曰窊下也﹞\n【洌】水淸也﹝案許書有洌冽二篆毛詩有冽無洌冽彼下泉傳云冽寒也有冽氿泉傳云冽寒意二之日凓冽傳云凓冽寒氣也皆不从水東京賦玄泉洌淸薛曰洌淸澄皃﹞从水？聲﹝良薛切十五部﹞易曰井洌寒泉食﹝井九五爻辭王云絜也崔憬云淸且絜也皆與許合經云洌寒故崔云既寒且絜﹞\n【淑】淸湛也﹝湛𣳚也湛沈古今字今俗云深沈是也釋詁曰淑善也此引伸之義﹞从水叔聲﹝殊六切三部﹞\n【溶】水盛也﹝甘泉賦溶方皇於西淸善曰溶盛皃也按今人謂水盛曰溶溶﹞从水容聲﹝余隴切又音容九部﹞\n【澂】淸也﹝澂之言持也持之而後淸方言曰澂淸也澂澄古今字禮運澄酒在下字作澄鄭云澄酒與周禮沈齊字雖異葢同物也周易君子以徵忿徵者澂之假借字蜀才作登鄭云徵猶淸也必云猶者正謂澂不訓淸澂之斯淸故王弼訓止也﹞从水徵省聲﹝直陵切六部﹞\n【淸】朖也澂水之皃﹝朖者明也澂而後明故云澂水之皃引伸之凡潔曰淸凡人潔之亦曰淸同瀞﹞从水青聲﹝七情切十一部﹞\n【湜】水淸見底也﹝各本作底見依詩釋文正邶風曰涇以渭濁湜湜其止毛云涇渭相入而淸濁異按毛本作止鄭乃作沚毛意涇以入渭而形已濁且以已形渭之湜湜然淸澂喻君子以新昏而不潔已且以已而益見新昏之可安止者水之澂定也鄭易止爲沚云小渚曰沚湜湜持正皃喻君子得新昏故謂已惡已之持正守初如沚然不動搖是其訓湜字比傅是字之解爲之非水淸見底之謂矣﹞从水是聲﹝常職切古音在十六部﹞詩曰湜湜其止﹝古今各本及玉篇集韵類篇皆作止毛詩舊文也傳於蒹葭云小渚曰沚於此無文可以證矣鄭箋當有止讀爲沚之文淺人刪之而竝改經文﹞\n【潣】水流浼浼皃﹝浼浼當作潣潣淺人所改也一說潣浼古今字故以浼浼釋潣潣河水浼浼見邶風浼之本義訓污邶風之浼浼即潣潣之假借免聲古讀如門與潣音近毛傳曰浼浼平地也即潣潣之義也﹞从水閔聲﹝眉殞切十三部﹞\n【滲】下漉也﹝司馬相如封禪文滋液滲漉楊雄河東賦澤滲灕而下降今俗云滲屚﹞从水參聲﹝所禁切七部﹞\n【潿】不流濁也﹝謂薉濁不流去也左傳曰有汾澮以流其惡﹞从水圍聲﹝羽非切十五部此於聲見義﹞\n【溷】亂也﹝離騷世溷濁而不分兮王曰溷亂也濁貪也﹞一曰水濁皃﹝此別一義今人不分﹞从水圂聲﹝胡困切十三部﹞\n【淈】濁也﹝今人汨亂字當作此按洪範汩陳其五行某氏曰汩亂也書序汩作汨治也屈賦汩鴻謂治洪水治亂正一義即釋詁之淈治也某氏注爾雅引詩淈此羣醜其勿反﹞从水𡲬聲﹝古忽切十五部﹞一曰滒泥﹝多汁成泥﹞一曰水出皃﹝上林賦潏潏淈淈﹞\n【㳬】回泉也﹝杜詩撇漩捎濆無險阻漩州土人讀去聲謂峽中回流大者其深不測舟遇之則旋轉而入江賦所謂盤渦谷轉也濆土人讀如瀵謂峽中回流漸平則突涌如山江賦所謂渨㵽濆瀑也斯二者必撇之捎之而行不可正犯杜用峽中語言入詩﹞从水旋省聲﹝似沿切十四部按廣韵又辭戀切﹞\n【漼】深也﹝小雅有漼者淵毛傳曰漼深皃﹞从水崔聲﹝七罪切十五部﹞詩曰有漼者淵\n【淵】回水也﹝顔回字子淵﹞从水象形﹝下文釋象形﹞左右﹝謂﹞岸也中﹝謂？﹞象水皃﹝烏懸切十二部﹞\n【𣶒】淵或省水\n【囦】古文从囗水﹝囗其外而水其中江賦瀇滉囦泫用囦字﹞\n【濔】水滿也﹝依詩釋文補水字邶風曰河水瀰瀰毛云瀰瀰盛皃玉篇曰？亦瀰字按盧氏文弨曰漢地理志邶詩云河水？？字从？姓爲聲謂新臺也俗譌爲洋洋師古謂邶無此句﹞从水爾聲﹝奴禮切古音在十六部﹞\n【澹】澹澹水繇皃也﹝東京賦注高唐賦注引皆有澹澹字皃字亦依東京賦注補高唐賦曰水澹澹而盤紆東京賦曰淥水澹澹俗借爲淡泊字繇當作搖﹞从水詹聲﹝徒敢切八部﹞\n【潯】旁深也﹝今人用此字取義於旁而已﹞从水尋聲﹝徐林切七部﹞\n【泙】谷也﹝廣韵曰水名玉篇曰谷名﹞从水平聲﹝符兵切十一部﹞\n【泏】水皃﹝廣韵曰水出皃文子曰原流泏泏沖而不盈﹞从水出聲讀若窋﹝竹律切十五部﹞\n【瀳】水至也﹝至疑當作巟巟大也廣韵曰水荒曰洊洊者瀳之異文周易曰水洊至習坎洊雷震釋言荐再也荐同洊﹞从水薦聲讀若"},
{"n":"556-1","t":"尊﹝今音在甸切古音在十三部﹞\n【𤁰】土得水沮也﹝魏風毛傳云沮洳其漸洳者衆經音義引倉頡篇云沮者漸也許君沮字下未舉此義今俗謂水稍稍侵物入其內曰？當作此字﹞从水𥏼聲讀若䵂﹝竹𨾏切十六部﹞\n【滿】盈溢也从水㒼聲﹝莫旱切十四部﹞\n【滑】利也﹝古多借爲汨亂之汨﹞从水骨聲﹝戶八切十五部﹞\n【濇】不滑也﹝止部曰歰不滑也然則二字雙聲同義七發邪氣襲逆中若結轖此假轖爲濇也﹞从水𠾂聲﹝色立切按當依職韵所力切一部﹞\n【澤】光潤也﹝又水艸交厝曰澤又借爲釋字﹞从水？聲﹝丈伯切古音在五部﹞\n【淫】浸淫隨理也﹝浸淫者以漸而入也司馬相如難蜀父老曰六合之內八方之外浸淫衍溢史記作浸潯﹞从水㸒聲﹝余箴切七部﹞一曰久雨曰淫﹝月令曰淫雨蚤降左傳曰天作淫雨鄭曰淫霖也雨三日以上爲霖﹞\n【瀸】漬也﹝公羊傳莊十七年齊人瀸于遂瀸者何瀸積也衆殺戍者也積本又作漬何曰積死非一之辭"},
{"n":"556-2","t":"按傳文及說文皆當作積爲長許云漬漚也瀸篆不與漬篆聯可以知許說矣﹞从水韱聲﹝子廉切七部﹞爾雅曰泉一見一不爲瀸﹝釋水文此與上文別一義﹞\n【泆】水所蕩泆也﹝蕩泆者動盪奔突而出禹貢道沇水入于河泆爲熒本作泆周禮疏師古漢書注所引不誤且史記水經注皆作泆惟漢地理志作軼軼車相出也正與泆義同左傳彼徒我車懼其侵軼我又曰迭我殽地迭即泆軼之假借也凡言淫泆者皆謂太過其引伸之義也衞包改禹貢之泆爲溢淺人以滿釋之固可歎矣﹞从水失聲﹝夷質切十二部﹞\n【潰】漏也﹝漏當作屚屋穿水下也左傳凡民逃其上曰潰此引伸之義小雅大雅毛傳皆曰潰遂也此皆謂假潰爲遂﹞从水䝿聲﹝胡對切十五部﹞\n【沴】水不利也﹝河東賦秦神下讋跖魂負沴服䖍曰沴河岸之坻也晉灼申之曰沴渚也按坻礙水令水不行故謂之沴﹞从水㐱聲﹝郎計切按㐱聲本音當在十二部鄭訓沴爲殄是也今音郎計者依如淳音拂戾之戾也﹞五行傳曰若其沴作﹝其當作六字之誤也五行傳謂伏生洪範．五行傳也若六沴作見洪範．五行傳文鄭曰沴殄也服䖍曰沴害也司馬彪引五行傳說曰氣之相傷謂之沴﹞\n【淺】不深也﹝許於深下但云水名不云不淺而測下淺下突下可以補足其義是亦一例按不深曰淺不廣亦曰淺故考工記曰以博爲帴帴者淺之假借又馬鄭古文尚書夤淺納曰馬云淺滅也馬意讀爲戩滅之戩謂伺曰入也﹞从水戔聲﹝七衍切十四部﹞\n【洔】水暫益且止未減也﹝此義未見葢與待偫歭字義相近爾雅釋水亦借爲沚字﹞从水寺聲﹝直里切一部﹞\n【渻】少減也﹝今減省之字當作渻古今字也女部又曰𡞞者減也𡞞渻音義皆同左傳有渻竈人姓名也﹞一曰水門﹝此義未見玉篇云一曰水門名廣韵集韵則云一曰水名﹞从水省聲﹝息井切十一部﹞又水出𠀉前謂之渻𠀉﹝爾雅釋𠀉文也釋名作阯𠀉阯基阯也按阯𠀉疑本作杫𠀉古㮐杫字同故渻𠀉亦爲㮐𠀉﹞\n【淖】泥也﹝左傳曰有淖於前乃皆左右相違於淖杜注同倉頡篇云深泥也字林云濡甚曰淖按泥淖以土與水合和爲之故淖引伸之義訓和儀禮嘉薦暜淖注曰暜淖黍稷也暜大淖和也德能大和乃有黍稷也劉瓛述張禹之義曰仲者中也尼者和也言孔子有中和之德故曰仲尼葢漢人尼與泥通用故漢𥓓仲尼字或作泥又按許泥爲水名不箸塗泥之解於此補見是與深同例也魏晉以後泥淖字作埿﹞从水卓聲﹝奴敎切二部﹞\n【濢】小溼也﹝小葢下之誤篇韵皆云下溼從古本也﹞从水翠聲﹝遵誄切十五部按篇韵皆云且遂切下溼也遵誄切汁漬也﹞\n【溽】溽暑溼暑也﹝溽暑二字依李善注悼亡詩補月令季夏土潤溽暑鄭曰潤溽謂塗溼也潤溽雙聲字記言土塗溼而暑上烝也塗讀如雨雪載塗之塗許以溼暑釋記溽暑後人妄刪非是大雅雲漢傳曰蕰蕰而暑隆隆而雷蟲蟲而𤍽此暑𤍽之別暑言下溼𤍽言上燥也謂之溽者濃也厚也儒行注曰恣滋味爲溽月令溽本或作辱﹞从水辱聲﹝而蜀切三部﹞\n【涅】黑土在水中者也﹝者字依論語釋文補論語孔注涅可以染皁者按水部曰澱者滓垽也滓者澱也土部曰垽者澱也黑部曰𪑩謂之垽垽滓也皆與涅義近﹞从水土日聲﹝奴結切十二部﹞\n【滋】益也﹝艸部茲下曰艸木多益也此字从水茲爲水益也凡經傳增益之義多用此字亦有用茲者如常棣召旻傳云兄茲也桑柔傳云兄茲也衹是一義﹞从水茲聲﹝各本篆文作？解作玆聲誤也今正說詳四篇下茲篆下子之切一部﹞一曰滋水出牛㱃山白陘谷東入呼沱﹝此謂水名也地理志常山郡南行唐牛飮山白陸谷滋水所出東至新巿入虖池水南行唐故城在今直隸正定府行唐縣縣治北新巿故城在今正定府治西北四十里一統志曰滋河源出山西五臺縣畍東南流逕正定府靈壽縣北行唐縣南又東厯正定藁城二縣北無極縣南又東北入定州深澤縣畍古與滹沱合流今折而東北與滱沙二水合不入滹沱矣﹞\n【㳷】青黑皃﹝皃字依廣韵訂﹞从水昌聲﹝各本篆文作㳷解作曶聲此以隸體改篆也篇韵皆曰淐今作㳷今據正其音當依廣韵荒內切十五部大徐呼骨切﹞\n【浥】溼也﹝召南毛傳曰厭浥溼意也﹞从水邑聲﹝於及切七部﹞\n【沙】水？石也﹝詩正義作水中散石非是水經注引與今本同凡古人所引古書有是有非不容偏信大雅傳云沙水旁也許云水散石與毛不異石散碎謂之沙引伸之凡生澁皆爲沙如內則鳥沙鳴是﹞从水少﹝會意﹞水少沙見﹝釋其會意之恉所加切十七部古音娑從石作砂者俗字也古丹沙衹用此﹞楚東有沙水﹝此別一義也水經注渠水篇曰渠水又東南流逕開封縣睢渙二水出焉右則新溝注之即沙水也音蔡許愼正作沙音言楚東有沙水謂此水也﹞\n【𣲡】譚長說沙或从尐﹝少尐二字皆見小部尐者少也﹞\n【瀨】水流沙上也﹝九歌石瀨兮淺淺伍子胥書有下瀨船漢有下瀨將軍應劭漢書注曰瀨水流沙上也臣㻸曰瀨湍也吳謂之瀨中國謂之碃按瀨之言？也水在沙上渧？而下滲也埤倉云渧？漉也﹞从水賴聲﹝洛帶切十五部﹞\n【濆】水厓也﹝詩大雅鋪敦淮濆傳曰濆厓也周南遵彼汝墳傳曰墳大防也畫然分別周禮大司徒職𠀉陵墳衍原隰注曰水涯曰墳而常武箋亦釋濆爲大防是鄭謂古經假借通用也許則謹守毛傳﹞从水賁聲﹝符分切十三部﹞詩曰敦彼淮濆﹝敦彼當是鋪敦之誤箋釋爲陳屯﹞\n【涘】水厓也﹝爾雅釋𠀉王風秦風傳皆曰涘厓也﹞从水矣聲﹝牀史切一部﹞周書曰王出涘﹝周頌思文箋曰武王渡孟津白魚躍入于舟出涘以燎正義引大誓云惟四月太子發上祭于畢下至于孟津之上太子發升舟中流白魚入于王舟王跪取出涘以燎之按今文尚書古文尚書皆有大誓非枚頤本之大誓也許引大誓者三此與手部攴部也﹞\n【汻】水厓也﹝大雅率西水滸傳曰滸水厓也釋𠀉曰岸上滸﹞从水午聲﹝呼古切五部﹞\n【氿】水厓枯土也﹝按今爾雅水醮曰厬仄出泉曰氿許書仄出泉曰厬水厓枯土曰氿與今爾雅正互易依毛詩有冽氿泉似今爾雅不誤也﹞从水九聲﹝居洧切古音在三部﹞爾雅曰水醮曰氿﹝釋水文今本作厬音義云字又作？﹞\n【漘】水厓也﹝魏風傳漘厓也爾雅曰厓"},
{"n":"558","t":"夷上洒下漘按夷上謂上平也洒下謂側水邊者斗峭﹞从水脣聲﹝常倫切十三部﹞詩曰寘河之漘﹝集韵類篇皆河上有諸韵會同﹞\n【浦】水瀕也﹝瀕下曰水厓人所賓附也大雅率彼淮浦傳曰浦厓也﹞从水甫聲﹝滂古切五部﹞\n【沚】小渚曰沚﹝召南傳曰沚渚也此渾言之秦風傳爾雅釋水曰小渚曰沚此析言之也﹞从水止聲﹝諸市切一部﹞詩曰于沼于沚\n【沸】畢沸﹝逗﹞濫泉也﹝畢一本从水作滭上林賦滭弗蘇林曰滭音畢則古非無滭字也泉下小徐有也按也當作皃詩小雅大雅皆有？沸檻泉之語傳云？沸泉出皃檻泉正出釋水曰濫泉正出正出涌出也司馬彪注上林賦曰滭弗盛皃也按畢沸曡韵字毛詩？檻皆假借字今俗以沸爲𩰾字﹞从水弗聲﹝分勿切十五部上林賦滭弗一本作浡﹞\n【潀】小水入大水曰潀﹝大雅傳曰潀水會也按許說申毛若鄭箋云潀水外之高者也有瘞埋之象則謂潀與崇同恐非詩意﹞从水眾聲﹝此形聲包會意徂紅切九部﹞詩曰鳧鷖在？\n【派】別水也﹝吳都賦百川派別劉逵注引字說曰水別流爲派﹞从水𠂢𠂢亦聲﹝匹賣切十六部按衆經音義兩引說文𠂢水之衺流別也以釋派韵會曰派本作𠂢从反永引鍇云今人又增水作派據此則說文本有𠂢無派今鍇鉉本水部派字當刪﹞\n【汜】水別復入水也﹝上水字衍文召南傳曰決復入水也謂既決而復入之水也自其水出而不復入者釋水自河出爲灉已下是也決而復入者汜是也釋名曰汜己也如出有所爲畢已而復入也按古以無已釋已如祀之解曰祭無已是也故汜之字从已﹞从水已聲﹝詳里切一部﹞詩曰江有汜一曰汜竆瀆也﹝此別一義釋𠀉曰竆瀆汜郭云水無所通者漢書張良閒從容步游下邳汜上服䖍讀爲圯音頤楚人謂橋曰圯此漢人易字之例也應劭曰汜水之上此不易字謂竆瀆無水之上也下文直墮其履汜下良下取履其爲無水之瀆了然史記本亦作汜小司馬云姚察見史記有作土旁者云有則知史記不皆作土旁也義本易憭諸家說皆不察﹞\n【湀】湀辟﹝逗﹞流水處也﹝流鉉作深非釋水曰湀闢流川﹞从水癸聲﹝求癸切十五部字林音圭﹞\n【滎】滎濘﹝逗﹞絶小水也﹝滎篆本在濘篆下今移正滎濘二字各本無今依全書通例補李"},
{"n":"737-3","t":"善注七命引說文濘絶小水也奴泠切可以證今本之誤但尚奪滎字耳甘泉賦梁弱水之濎濙服䖍曰崑崙之東有弱水渡之若濎濙耳善曰汀濙小水也引字林濙絶小水也按甘泉賦之濎濙七命之汀濘皆謂小水也濙濘義同濙即許之滎字一爲熒省一不省也若熒澤熒陽古皆作熒不作滎唐𥓓宋槧尚多不誤近今乃皆作滎潛𠀉箚記乃云說文絶小水之絶爲爾雅正絶流曰亂之絶與禹貢？入河泆滎相發明其荒謬有如此者中斷曰絶絶者竆也引伸爲極至之用絶小水者極小水也此六書不可以本義滅其引伸之義者也許書陘者山絶坎也此中絶之絶絶小水非其倫也然則熒澤字從火之義若何曰？之顯伏不測如火之熒熒不定也﹞从水熒省聲﹝戶扃切十一部﹞\n【濘】滎濘也从水寧聲﹝乃定切十一部按濴濘曡韵此當依七命"},
{"n":"558-3","t":"注奴泠切後人謂淖爲泥濘讀乃定切義與音皆非古矣﹞\n【洼】深池也﹝史漢皆云得神馬渥洼水中荘子齊物論云似洼者﹞从水圭聲﹝一佳切又於瓜切按古音在十六部﹞\n【漥】淸水也﹝未詳﹞从水窐聲﹝一穎切又屋瓜切按古音在十六部﹞一曰窊也﹝穴部曰窊污衺下地也﹞\n【潢】積水池也﹝左傳潢污行潦之水服䖍曰畜小水謂之潢水不流謂之污行潦道路之水﹞从水黄聲﹝乎光切十部廣韵引釋名曰潢染書也乎曠切唐有妝潢匠﹞\n【沼】池也﹝召南傳曰沼池也張揖廣雅同按衆經音義兩引作小池也﹞从水召聲﹝之少切二部按沼之言招也招外水豬之﹞\n【池】陂也从水也聲﹝此篆及解各本無今補按徐鉉等曰池沼之池通用江沱字今別作池非是學者以爲確不可易矣攷初學記引說文池者陂也从水也聲依𨸏部陂下一曰池也衣部褫讀若池覈之則池與陂爲轉注徐堅所據不誤又攷左傳隱三年正義引應劭風俗通云池者陂也从水也聲風俗通一書訓詁多襲說文然則應所見固"},
{"n":"559","t":"有池篆別於沱篆顯然徐堅所見同應而孔穎達引風俗通不引說文者猶上文引廣雅沼池也不系諸說文耳逮其後說文佚此而淺人謂沱池無二夫形聲之字多含會意沱訓江別故从它沱之言有它也停水曰池故从也也本訓女陰也詩謂水所出爲泉所聚爲池故曰池之竭矣不云自瀕泉之竭矣不云自中豈與沱同字乎漢𥓓作池沼字皆從也廣雅曰沼池也池沼也二字互訓與許合直離切古音在十七部今本初學記也聲誤爲它聲今本左傳正義陂也誤爲陂池皆淺人所改﹞\n【湖】大陂也﹝𨸏部曰陂一曰池也然則大陂謂大池也古言鴻隙大陂言汪汪若千頃陂皆謂大池也池以鍾水湖特鍾水之大者耳﹞从水胡聲﹝戶吳切五部﹞楊州濅有五湖﹝職方氏曰楊州其澤藪曰具區其浸五湖鄭曰具區五湖在吳南按經具區五湖分析言之五湖之非具區明矣鄭云皆在吳南則其相聯屬可知也﹞濅﹝逗﹞川澤所仰以漑灌者也﹝上文言渭雝州浸汾冀州浸潞冀州浸溠荆州浸沭沂皆青州浸五湖楊州浸下文曰湛豫州浸皆據職方爲言此"},
{"n":"559-1","t":"總釋浸字以補濅篆下所未備也鄭曰浸可以爲陂灌漑者按可以爲陂謂可以爲池也許云川澤所仰以漑灌者謂職方其澤藪其川其浸三者析言之川流或竭澤水本希藉浸水亭蓄者多可以灌注之故必兼言浸也上文漑字下曰漑灌注也風俗通曰湖者言流瀆四面所猥也川澤所仰以漑灌也用許語﹞\n【汥】水都也﹝水都者水所聚也民所聚曰都汥之證未詳﹞从水支聲﹝章移切十六部﹞\n【洫】十里爲成成閒廣八尺深八尺謂之洫﹝考工記匠人文也匠人溝洫之制惟歙程氏瑤田通藝錄能發明之洫亦作淢韓詩築城伊洫毛詩作淢傳曰淢成溝也箋云方十里曰成淢其溝也按門閾之字古文作？是或與血異部而音通也溝洫對文則異散文則通故毛曰成溝﹞从水血聲﹝况逼切按古音在十二部入聲今入職韵者以毛詩作淢之故﹞論語曰盡力于溝洫﹝論語泰伯篇今本于作乎﹞\n【溝】水瀆也﹝也字依元應補﹞廣四尺深四尺﹝匠人職曰九夫爲井井閒廣四尺深四尺謂之溝﹞从水冓聲﹝古矦切四部﹞\n【瀆】溝也﹝謂井閒廣四尺深四尺者也﹞从水𧶠聲﹝徒谷切三部﹞一曰邑中曰溝﹝曰字依元應補不必井閒亦不必廣四尺深四尺者也按瀆之言竇也凡水所行之孔曰瀆小大皆得稱瀆釋水曰注澮曰瀆又曰江河淮濟爲四瀆水經注謂古時水所行今久移者曰故瀆﹞\n【渠】水所居也﹝渠居曡韵風俗通亦云渠者水所居也﹞从水？聲﹝小徐云？即柜字見木部又堯廟𥓓以柜爲榘彊魚切五部﹞\n【瀶】谷也﹝泉出通川爲谷谷亦稱瀶也﹞从水臨聲讀若林﹝力尋切七部﹞一曰寒也﹝與癛音義略同﹞\n【湄】水艸交爲湄﹝小雅居河之湄釋水毛傳皆曰水草交爲湄﹞从水睂聲﹝武悲切十五部﹞\n【洐】溝行水也从水行﹝此以會意包形聲戶庚切古音在十部﹞\n【㵎】山夾水也﹝釋山毛傳皆云小雅秩秩斯干毛云干㵎也此謂詩假借干爲㵎也﹞从水閒聲﹝古莧切十四部﹞一曰㵎水出弘農新安"},
{"n":"559-3","t":"東南入雒﹝雒本作洛今正地理志曰弘農郡新安禹貢㵎水在東南入雒禹貢雒水出弘農郡上雒冢領山東北至鞏入河按地理志禹貢雒水字作雒凡云伊水入雒穀水入雒㵎水入雒廛水入雒凡云上雒縣雒陽縣字皆不作洛也且志文前後相應此云禹貢雒水則前文稱禹貢逾于雒伊雒瀍㵎既入于河道雒自熊耳古本必皆作雒斷不作洛也且志稱職方豫州川曰熒雒雍州浸曰渭洛二字分別畫然可以證上稱禹貢亦必分別畫然惟豫雒雍洛不同字故北地歸徳下云洛水出北蠻夷中直路下云沮水出東西入洛左馮翊褱徳下云洛水東南入渭與雒水字迥別學者以是求之可以知黄初一詔之欺人矣漢新安縣故城在今河南河南府澠池縣東㵎水在今澠池縣東合於穀水而互受通稱同至今洛陽縣西南入洛水﹞\n【澳】隈厓也其內曰澳其外曰鞫﹝鞫舊作隈今正爾雅說厓岸曰隩隈厓內爲隩外爲鞫郭以隈字上屬厓字下屬以許訂之郭非是𨸏部隈下曰水曲隩也隩下曰水隈厓也亦隈厓聯文隩與澳字異而音義同今毛詩聸彼淇奧字作奧"},
{"n":"560","t":"古文假借也毛詩曰奧隈也此言水曲之裏淵奧然也大雅芮鞫之即箋云水之內曰澳水之外曰鞫鞫謂水曲之表圜穹然也鞫之雙聲爲居窮切故傴僂之狀曰鞠竆曰匑窮水曲之表如弓故曰鞫韓詩漢志作𨸰字林作㘲俗本爾雅改鞫爲隈因或取以改說文耳﹞从水奧聲﹝於六切三部﹞\n【澩】夏有水冬無水曰澩﹝釋山曰山上有水埒夏有水冬無水澩謂山上夏有停憭冬則乾也﹞从水學省聲讀若學﹝胡角切三部﹞\n【㶅】澩或不省\n【𤅩】水濡而乾也﹝𤅩字古義如此後人用爲沙灘此之謂古今字也沙灘字亦或作潬﹞从水𪄿聲﹝詩釋文引說文他安反大徐益以呼旰切非也十四部﹞詩曰𤅩其乾矣﹝王風文今毛詩作暵葢非也一章曰𤅩其乾矣二章曰𤅩其脩矣且乾也三章曰𤅩其溼矣知𤅩兼濡與乾言之毛傳曰菸皃菸者一物而濡之乾之則菸邑無色也﹞\n【灘】俗𤅩从隹\n【汕】魚游水皃﹝小雅南有嘉魚烝然汕汕傳曰汕樔也詩不从毛葢三家之說﹞从水山聲﹝所晏切十四部﹞詩曰烝然汕汕\n【決】下流也﹝各本作行流衆經音義三引皆作下流下讀自上下下之下胡駕切決水之義引伸爲決𣃔﹞从水夬聲﹝古穴切衆經音義三引說文胡玦切十五部﹞廬江有決水出大別山﹝地理志廬江郡雩婁決水北至蓼入淮又有灌水亦北至蓼入決水經注決水自安豐縣故城西北逕蓼縣故城東又西北灌水注之又北入於淮決水即今史河詳灌字下按漢志六安國安豐縣下曰禹貢大別在西南許云決水出大別山即安豐之大別山也漢安豐今爲固始及霍𠀉﹞\n【灓】屚流也﹝宋姚宏曰戰國策王季歷葬於楚山之尾灓水齧其墓謂墓爲山尾屚流所沮敗也孔衍春秋後語改爲蠻水注云宜都縣有蠻水誤甚王季葬鄠南﹞从水䜌聲﹝洛官切十四部﹞\n【滴】水注也﹝埤倉有渧字讀去聲即滴字也﹞从水啻聲﹝都歷切十六部﹞\n【注】灌也﹝大雅曰挹彼注茲引伸爲傳注爲六書轉注注之云者引之有所適也故釋經以明其義曰注交互之而其義相輸曰轉注釋故釋言釋訓皆轉注也有假注爲咮者如注星即咮星是也﹞从水主聲﹝之戍切古音如晝在四部○按漢唐宋人經注之字無有作註者明人始改注爲註大非古義也古惟註記字从言如左傳敘諸所記註韓愈文巿井貨錢註記之類通俗文云記物曰註廣雅註識也古起居註用此字與注釋字別﹞\n【𣵽】漑灌也﹝自上澆下曰沃故下文云澆者沃也周禮左傳皆言沃盥是也水沃則土肥故云沃土水沃則有光澤故毛傳云沃沃壯佼也又云沃柔也﹞从水芺聲﹝烏酷切古音在二部隸作沃﹞\n【㳻】所㠯𢹬水也﹝𢹬當作雝塞也廣雅曰㳻隁也﹞从水㫺聲﹝所責切古音在五部曹憲倉故反﹞漢律曰及其門首洒㳻﹝葢謂壅水於人家門前有妨害也﹞\n【澨】埤增水邊土人所止者﹝土部曰埤增也增益也酈善長曰左傳文十六年楚軍次於句澨定四年左司馬戍敗吳師於雍澨昭二十三年司馬薳越縊於薳澨服䖍或謂之邑又謂之地京相璠杜預亦云水際及邊地名也今南陽淯陽二縣之閒淯水之濱有南"},
{"n":"560-3","t":"澨北澨矣﹞从水筮聲﹝筮小篆作？時制切十五部﹞夏書曰過三澨﹝禹貢文水經曰三澨地在南郡邔縣北沱酈注云地說曰沔水東行過三澨合流觸大別山阪故馬融鄭玄王肅孔安國等咸以爲三澨水名也惟許愼說異按水經釋爲地與許合水經者或謂桑欽所作然則許正用孔氏古文尚書說也﹞\n【津】水渡也﹝商書微子曰若涉大水其無津俗本妄增涯字按經傳多假借津爲？潤字周禮其民黑而津是﹞从水𦘔聲﹝將鄰切十二部隸省作津﹞\n【𦪉】古文津从舟淮﹝按當是从舟从水進省聲﹞\n【淜】無舟渡河也﹝小雅傳曰徒涉曰馮河徒搏曰暴虎爾雅釋訓論語孔注同淜正字馮假借字﹞从水朋聲﹝皮冰切六部﹞\n【㶇】小津也﹝謂渡之小者也非地大人衆之所小一作水非﹞从水横聲﹝戶孟切按玉篇戶𦨻切爲長古音在十部﹞一曰㠯船渡也﹝方言曰方舟謂之㶇郭云楊州人呼渡津舫爲杭荆州人呼㶇音横廣雅㶇筏也﹞\n【泭】編木㠯渡也﹝周南江之永矣不可方思傳曰方泭也即釋言之舫泭也爾雅字多從俗耳釋水曰大夫方舟士特舟庶人乘泭方言曰泭謂之𥴖𥴖謂之筏筏秦晉之通語也廣韵曰大曰𥱼曰筏小曰泭按論語乘桴于海假桴爲泭也凡竹木蘆葦皆可編爲之今江蘇四川之語曰𥴖﹞从水付聲﹝芳無切古音在四部﹞\n【渡】濟也﹝上文濟篆下無此義此補見邶風傳曰濟渡也方言曰過度謂之涉濟凡過其處皆曰渡假借多作度天體三百六十五度謂所過者三百六十五也﹞从水度聲﹝徒故切五部﹞\n【沿】緣水而下也﹝禹貢沿于江海達于淮泗鄭本沿作松字之誤也馬本作均依今文尚書也均者沿之假借字如三年問反巡過其故鄕荀卿巡作鉛假鉛爲巡其理一也﹞从水㕣聲﹝與專切十四部㕣古文沇﹞春秋傳曰王沿夏﹝左傳昭十三年曰王沿夏將欲入鄢﹞\n【泝】逆流而上曰㴑洄﹝秦風傳曰逆流而上曰遡洄順流而涉曰遡游釋水同涉作下﹞㴑向也﹝向當作鄕淺人所改也漢人書向背字皆作鄕不作向中庸素隱注曰素讀爲攻城攻其所傃"},
{"n":"561-1","t":"之傃傃猶鄕也按遡者從其朔傃者從其素故字从朔从素﹞水欲下違之而上也﹝此釋洄字之義洄違曡韵﹞从水㡿聲﹝桑故切五部﹞\n【遡】㴑或从辵朔﹝朔亦聲也﹞\n【洄】㴑洄也从水回聲﹝以形聲包會意戶灰切十五部﹞\n【泳】濳行水中也﹝周南不可泳思釋水毛傳皆曰濳行爲泳下文云濳涉水也涉徒行厲水也﹞从水永聲﹝爲命切古音在十部﹞\n【潛】涉水也﹝上文云潛行水中對下文浮行水上言之邶風傳云由厀以上爲涉然則言潛者自其厀以下𣳚於水言之所謂泳也左傳哀十七年越子以三軍潛涉又按潛汓等字後人不甚分明若水經注江水篇云有潛客泳而視之見水下有兩石牛此則謂潛全𣳚水中矣﹞一曰藏也﹝此今日通行義釋言曰潛深也方言曰潛涵沈也﹞从水朁聲﹝昨鹽切七部﹞一曰漢爲潛﹝釋水文劉逵注蜀都賦云禹貢梁州沲潛既道有水從漢中沔陽縣南流至梓潼漢壽縣入大穴中通岡山下西南潛出今名伏水舊說云禹貢潛水也郭樸爾雅音義同此說﹞\n【淦】水入船中也﹝水入船中必由朕而入淦者浸淫隨理之意﹞从水金聲﹝古暗切古音在七部﹞一曰泥也﹝謂塗泥﹞\n【汵】淦或从今﹝今聲﹞\n【泛】浮也﹝邶風曰汎彼柏舟亦汎其流上汎謂汎汎浮皃也下汎當作泛浮也汎泛古同音而字有區別如此左傳僖十三年汎舟之役亦當作泛﹞从水？聲﹝孚梵切古音在七部﹞\n【汓】浮行水上也﹝若今人能划水者是也列子曰習於水勇於泅﹞从水子﹝子猶小也浮於水上望之甚小也似由切三部﹞古文或㠯汓爲𣳚字﹝此古文小篆之別也其義其音其形皆別矣按善水者或𣳚或浮皆無不可則不妨同字同音也﹞\n【泅】汓或从囚聲\n【砅】履石渡水也﹝謂若今有水汪？甎石而過水之至小至淺者也﹞从水石﹝會意力制切十五部﹞詩曰深則砅﹝此稱邶風言假借也毛詩曰深則厲釋水曰以衣涉水爲厲又曰繇帶以上爲厲此竝存二說也毛傳依之定本改云以衣涉水爲厲謂由帶以上"},
{"n":"561-3","t":"也合爲一說繆矣履石渡水乃水之至淺尚無待於揭衣者其與深則厲絶然二事明矣厲砅二字同音故詩容有作砅者許稱以明假借如尚書以作𡚽爲作好以？席爲蔑席之比經典釋文引韓詩至心曰厲玉篇作水深至心曰砅至心即由帶以上之說也葢韓詩作深則砅許稱之與戴先生乃以橋梁說砅如其說許當徑云石梁不當云履石渡水矣詩言深則厲淺則揭喻因時之宜倘深待石梁則有不能渡者矣禹貢厲砥元應引作砅砥僞說命用汝作厲宋庠國語補音引詩作砅汗𥳑云砅古文礪此可見古假砅爲厲非一處矣﹞\n【濿】砅或从厲﹝厲者石也從水厲猶從水石也引伸之爲凡渡水之稱如大人賦云横厲飛泉以正東是也字多作厲○厲既改作？則此亦當作？﹞\n【湊】水上人所會也﹝引伸爲凡聚集之偁﹞从水奏聲﹝倉奏切四部﹞\n【湛】𣳚也﹝古書浮沈字多作湛湛沈古今字沉又沈之俗也下文云𣳚湛也二字轉注﹞从水甚聲﹝按直林切七部大徐宅減切未知古義古音也凡湛字引伸之義甚多其音不一要其古音則同直林切"},
{"n":"562","t":"而巳﹞一曰湛水豫州浸﹝州各本作章今依地理志注集韵所引訂正職方氏荊州其浸穎湛豫州其浸波溠許系溠於荊系湛於豫葢以正經文之互譌也鄭注云湛未聞許系諸豫葢必實有所指矣水經汝水篇注曰汝水又東南逕繁𠀉城南而東南出湛水出犫縣北魚齒山西北東南流歷魚齒山爲湛浦春秋傳襄十六年楚晉戰於湛阪葢即湛水以名阪也又東南逕蒲城北又東入汝周禮鄭注曰未聞葢偶有不照按許意亦正謂斯水也杜元凱云昆陽縣北有湛水東入汝今河南南陽府葉縣北二十里有昆陽城﹞\n【㴴】古文\n【湮】𣳚也﹝釋詁湮落也落與𣳚義相近﹞从水𡍯聲﹝於眞切十二部﹞\n【㲻】𣳚也﹝此沈溺之本字也今人多用溺水水名字爲之古今異字耳玉篇引孔子曰君子㲻於口小人㲻於水顧希馮所見禮記尚作㲻﹞从水人讀與溺同﹝奴歷切古音葢在二部﹞\n【沒】湛也﹝湛各本作沈淺人以今字改之也今正𣳚者全入於水故引伸之義訓盡小雅曷其𣳚矣傳云𣳚盡也論語𣳚階孔安國曰𣳚盡也凡貪𣳚乾𣳚皆"},
{"n":"562-1","t":"沈溺之引伸﹞从水？聲﹝莫勃切十五部﹞\n【渨】𣳚也从水畏聲﹝烏恢切十五部按此字疑後人所增﹞\n【滃】雲气起也﹝易林潼滃蔚薈扶首來會謂雲起也江賦氣滃渤以霧杳有假翁爲滃者周禮醴齊注盎猶翁也成而翁翁然葱白色﹞从水翁聲﹝烏孔切九部﹞\n【泱】滃也﹝射雉賦天泱泱以垂雲善曰毛詩英英白雲毛萇曰英英白雲皃泱與英古字通按泱滃雙聲﹞从水央聲﹝於良切十部徐爰曰音英音之轉也﹞\n【淒】雨雲起也﹝各本作雲雨誤今依初學記太平御覽正雨雲謂欲雨之雲唐人詩晴雲雨雲是也按詩曰淒其以風毛傳淒寒風皃又曰風雨淒淒葢淒有陰寒之意小雅有渰淒淒皃急雨欲來之狀未嘗不兼風言之許以字從水但謂之雨雲﹞从水妻聲﹝七稽切十五部﹞詩曰有渰淒淒﹝今詩作萋萋非也呂覽漢書玉篇廣韵皆作淒淒﹞\n【渰】雨雲皃﹝各本作雲雨皃今依初學記太平御覽正毛傳曰渰雲興皃顏氏家訓定本集注作陰雲恐許所據徑从雨雲渰漢書作黤按有渰淒淒"},
{"n":"562-2","t":"謂黑雲如鬊淒風怒生此山欲來風滿樓之象也既而白雲彌漫風定雨甚則興雲祁祁雨我公田也詩之體物瀏亮如是﹞从水弇聲﹝衣檢切七部﹞\n【溟】小雨溟溟也﹝太玄經密雨溟沐玉篇曰溟濛小雨荘子南溟北溟其字當是本作冥﹞从水冥聲﹝莫經切十一部﹞\n【洓】小雨霝皃﹝霝各本作零今正洓洓亦雨聲﹞从水朿聲﹝所責切十六部俗作？﹞\n【瀑】疾雨也﹝曓疾有所趣也故从水从曓爲疾雨﹞从水曓聲﹝平到切二部﹞詩曰終風且？﹝詩．邶風文按毛詩終風且曓傳曰曓疾也即指風言許所據葢三家詩﹞一曰沫也﹝沬一作沬誤馬融長賦曰山水猥至𤀰？噴沫噴沫水跳沫也𤀰？噴沬皃蜀都賦亦曰龍池𤀰？濆其隈濆當作噴江賦曰拊拂？沬﹞一曰？？也﹝雨部曰？雨也齊人謂靁爲？﹞\n【澍】時雨也所㠯樹生萬物者也﹝依魏都賦注後漢明帝紀注補五字樹舊譌澍今正樹澍以曡韵爲訓難蜀父老曰羣生澍濡﹞从水尌聲﹝當句切古音在四部﹞\n【湒】雨下也﹝廣雅云湒湒雨也毛詩其角湒湒宋本釋文如是假借爲角皃﹞从水咠聲﹝姊入切七部﹞一曰𩰾涌皃﹝上文云湁湒𩰾也﹞\n【澬】久雨涔澬也﹝亦作涔𩆂﹞一曰水名﹝廣韵曰在常山郡﹞从水資聲﹝才私切又即夷切十五部﹞\n【潦】雨水也﹝各本作雨水大皃今依詩采蘋正義文選陸機贈顧彥先詩注衆經音義卷一訂曲禮釋文亦曰雨水謂之潦雨水謂雨下之水也左傳曰水潦將降召南于彼行潦傳曰行潦流潦也按傳以流釋行服注左傳乃云道路之水趙注孟子乃云道旁流潦以道釋行似非潦水流而聚焉故曰行潦不必在道旁也﹞从水？聲﹝盧皓切二部俗借澇水字爲之﹞\n【濩】雨流𩅸下皃﹝皃宋本無非𩅸屋水流下也今俗語𧦝簷水澑下曰滴濩乃古語也或假濩爲鑊如詩是刈是濩是也或假爲護如湯樂名大濩是也﹞从水蒦聲﹝胡郭切五部﹞\n【涿】流下滴也﹝周禮壼涿氏注壼瓦𡔷也涿擊之也按擊瓦𡔷之聲如滴然故曰壼涿今俗謂一滴"},
{"n":"563","t":"曰一涿音如篤即此字也又作沰音當洛反廣雅沰磓也崔寔書上火不落下火滴沰周禮掌舍注云柜受居澑水涑橐者也橐即沰之假借﹞从水豖聲﹝竹角切古音在三部﹞上谷有涿鹿縣﹝鹿字各本奪今補涿縣在涿郡不在上谷也地理志上谷郡涿鹿今涿鹿故城在直隸宣化府保安州南明志謂之軒轅城涿郡涿今涿縣故城在順天府涿州州治﹞\n【𣄻】奇字涿﹝古文奇字也﹞从日乙﹝从日者謂於日光中見之乙葢象滴下之形非甲乙字﹞\n【瀧】雨瀧瀧也﹝也大徐作皃今依小徐及廣韵瀧瀧雨滴皃也音轉讀爲浪浪平聲方言曰瀧涿謂之霑漬郭云瀧涿猶瀨滯也瀨滯當作？渧埤倉云渧？漉也通俗文云霝滴謂之？渧又廣韵集韵皆云瀧涷沾漬也瀧涷即瀧涿也荀卿書東籠而退楊倞云東籠即瀧涷﹞从水龍聲﹝力公切九部﹞\n【渿】㴎沛也﹝玉篇同未聞一本作沛之廣韵集韵類篇同亦未閒按㴎沛當係？渧之字誤又佚渧篆耳與上文三篆同義故廁於此﹞从水柰聲﹝奴帶切十五部？郎計切渧都計切今俗"},
{"n":"563-1","t":"語多如此﹞\n【滈】久雨也﹝引伸爲水皃上林賦翯乎滈滈吳都賦滈汗六州之域借爲京兆鎬水字﹞从水高聲﹝乎老切二部﹞\n【漊】雨漊漊也﹝漊漊猶縷縷也不絕之皃﹞一曰汝南人﹝廣韵有人字﹞謂㱃酒習之不醉曰漊﹝曰字依韵會訂謂不善飮者每日飮少許久久習之漸能不醉其方言曰漊﹞从水婁聲﹝力主切古音在四部﹞\n【溦】小雨也﹝今人槩作微廣韵集韵皆曰浽溦小雨按爾雅谷者溦假借字也﹞从水𢼸聲﹝各作微省聲今正無非切十五部﹞\n【濛】溦雨皃﹝溦各本作微今正皃各本作也今依玉篇正溦溟濛三字一聲之轉豳風曰零雨其濛傳云濛雨皃廣韵空濛小雨廣雅作靀靀俗字也﹞从水蒙聲﹝莫紅切九部﹞\n【沈】陵上滈水也﹝謂陵上雨積停潦也古多假借爲湛𣳚之湛如小雅載沈載浮是又或借爲瀋字檀弓爲榆沈是也﹞从水冘聲﹝直深切又尸甚切八部﹞一曰濁黕也﹝黑部曰黕滓垢也黕沈同音通用﹞\n【洅】靁震洅"},
{"n":"563-2","t":"洅也从水﹝靁震雨中故从水﹞再聲﹝作代切一部﹞\n【淊】泥水淊淊也从水臽聲﹝胡感切八部﹞一曰繅絲湯﹝繅絲必用𩰾湯名曰淊﹞\n【𣹢】水澤多也﹝所受潤澤多也﹞从水圅聲﹝胡男切七部﹞詩曰僭始既𣹢﹝小雅巧言文傳曰僭數涵容也按涵訓容者就受澤多之義而引伸之﹞\n【𣹤】漸溼也﹝魏風彼汾沮洳傳曰汾汾水也沮洳其漸洳者洳？同字沮子預反猶潪也﹞从水挐聲﹝人庶切五部﹞\n【瀀】澤多也﹝與優義近瞻卬傳曰優渥也優即瀀之假借矣﹞从水憂聲﹝於求切三部﹞詩曰既瀀既渥﹝小雅信南山文今詩作優﹞\n【涔】漬也﹝淮南書牛蹄之涔謂水之漬於牛跡中者也毛詩潛有多魚韓詩作涔爾雅曰糝謂之涔毛傳曰潛糝也說者云糝即罧字韓詩曰涔魚池也此皆涔之別義﹞从水岑聲﹝鉏箴切七部﹞一曰涔陽渚在郢﹝屈原九歌望涔陽兮極浦王逸曰涔陽江碕名附近郢按許曰在郢王曰附近郢許云渚名王"},
{"n":"563-3","t":"云江碕名皆不云有涔水謂近郢濱大江之洲渚耳近儒說未可信﹞\n【漬】漚也﹝謂浸漬也古多假爲骴字公羊傳大瘠禮記注引作大漬公羊傳瀸者何漬也衆殺戍者也周禮蜡氏掌除骴故書骴作脊鄭司農云脊讀爲漬謂死人骨也漢志國亡捐瘠孟康曰肉腐爲瘠按骴漬脊瘠四字古同音通用當是骴爲正字也﹞从水？聲﹝前智切十六部﹞\n【漚】久漬也﹝言久漬者略別於漬也上統言此析言互相足也陳風可以漚麻傳曰漚柔也考工記漚其絲注曰楚人曰漚齊人曰涹或假渥字爲之如左傳鄫人漚菅者周禮注引作繪人渥菅是也﹞从水區聲﹝烏候切四部﹞\n【浞】小濡皃也﹝濡者霑也上文濡篆下未舉此義故此及雨部補見小雅曰既霑既足葢足即浞之假借也﹞从水足聲﹝士角切古音在三部﹞\n【渥】霑也﹝小雅既優既渥考工記欲其柔滑而腛脂之注腛讀如沾渥之渥按渥之言厚也濡之深厚也邶風傳曰渥厚漬也﹞从水屋聲﹝於角切古音在三部﹞\n【㴶】灌也﹝㴶與？義同﹞从水隺聲﹝口角切又公沃"},
{"n":"564","t":"切三部﹞\n【洽】霑也﹝大雅民之洽矣傳曰洽合也此謂毛詩假洽爲合也釋詁曰郃合也郃即洽毛詩在洽之陽稱引者多作在郃之陽是也﹞从水合聲﹝矦夾切七部﹞\n【濃】露多也﹝小雅蓼蕭傳曰濃濃厚皃按西部曰醲厚酒也衣部曰襛衣厚皃凡農聲字皆訓厚﹞从水䢉聲﹝女容切九部﹞詩曰零露濃濃\n【瀌】瀌瀌雨雪皃﹝依韵會所據小徐本訂小雅角弓曰雨雪瀌瀌見晛曰消廣雅瀌瀌雪也劉向傳作麃﹞从水麃聲﹝甫嬌切二部﹞\n【溓】溓溓薄仌也﹝溓溓二字依文選注補潘岳寡婦賦曰水溓溓以微凝按食部䭑下云讀若風溓溓葢當云讀若風溓之溓風溓謂風之蹙凌也﹞或曰中絕小水﹝玉篇廣韵作大水中絕小水出也當是古人所見完本後奪誤爲四字耳謂大水中絕小水之流而出也八字一句公羊傳曰周公盛魯公燾羣公溓何曰盛者新穀燾者冒也故上以新也溓者連新於陳上財令半相連耳此溓引伸之義也公羊疏本作溓今本公羊作廩誤鄭注周易引羣公溓見詩采薇正"},
{"n":"564-1","t":"義﹞又曰淹也﹝晁以道云唐本有此四字楊上善注素問云溓水靜也於此義相近淹篆下無此義於此補見﹞从水兼聲﹝力鹽切七部按宋晁以道所據唐本力簟反楊上善素問注廉檢反李善文選注力檢反﹞濂或从廉﹝晁以道云唐本有見樓攻媿集﹞\n【泐】水之理也﹝各本水下有石字今刪𨸏部曰阞地理也从𨸏木部曰朸木之理也从木然則泐訓水之理从水無疑矣淺人不知水有理又見下文引周禮說石乃妄增一字水理如地理木理可尋其字皆从力力者人身之理也﹞从水阞聲﹝形聲包會意也大徐無聲字盧則切一部﹞周禮曰石有時而泐﹝考工記文石隨其理而解散石之理如水之理故借用泐字水理猶地理故泐以阞會意形聲﹞\n【滯】凝也﹝凝俗冰字周禮廛人凡珍異之有滯者鄭司農云貨物沈滯於廛中不決泉府貨之滯於民用者故書滯爲癉杜子春云癉當爲滯﹞从水帶聲﹝直例切十五部﹞\n【汦】箸止也﹝箸直略切箸止有所箸而止也土部坁下曰箸也與此字皆从氏徐楚金引左傳物乃汦"},
{"n":"564-2","t":"伏按左傳自作坻伏杜曰坻止也尋其義當作坁與汦義略同葢唐宋以來氏氐溷淆多矣﹞从水氏聲﹝按玉篇之是切廣韵諸氏切十六部大徐直尼切誤認爲坻字耳﹞\n【㶁】水裂去也﹝謂水分裂而去也韓愈文用㶁㶁字﹞从水虢聲﹝古伯切古音在五部﹞\n【澌】水索也﹝方言曰澌索也郭注云盡也按許說其本義楊說其引伸之義也索訓盡者索乃？之假借字入室？？有盡意也方言曰鋌賜也賜者澌之假借亦作？﹞从水斯聲﹝息移切十六部﹞\n【汽】水涸也﹝大雅民勞傳曰汔危也周易汔至亦未繘井小狐汔濟虞翻曰汔幾也皆引伸之義水涸爲將盡之時故引伸之義曰危曰幾也﹞从水气聲﹝許訖切詩音義引說文巨乞反十五部﹞或曰泣下﹝別一義﹞詩曰汽可小康﹝前說引伸之義﹞\n【涸】渴也﹝渴盡也渠列切釋詁曰涸渴也俗本作竭月令仲秋之月水始涸﹞从水固聲讀若狐貈之貈﹝按貈從舟聲今人以貉爲之音下各切別作蠻貊字音莫白切皆非古也此涸下當"},
{"n":"564-3","t":"云讀若貉恐音既變之後絫經攺耳下各切五部﹞\n【𤃯】涸亦从水鹵舟﹝未聞其意﹞\n【消】盡也﹝未盡而將盡也﹞从水肖聲﹝相幺切二部﹞\n【潐】盡也﹝荀卿書其誰能以已之潐潐受人之掝掝者哉楊倞曰潐盡也潐潐謂窮盡明於事猶楚辭之察察﹞从水𤊙聲﹝子肖切二部按焦者火所傷義近盡故訓盡則以焦會意﹞\n【渴】盡也﹝渴竭古今字古水竭字多用渴今則用渴爲㵣字矣﹞从水曷聲﹝佩觿曰說文字林渴音其列翻按大徐苦葛切非也十五部﹞\n【漮】水虛也﹝爾雅音義引作水之空也葢許用釋爾雅舊說故爲分別之詞釋詁曰漮虛也虛師古引作空康者穀皮中空之謂故从康之字皆訓爲虛㱂下曰饑虛也㝩下曰屋㝩㝗也詩？彼康爵箋云康虛也方言曰㝩空也長門賦槺梁虛梁也急就篇顏注曰𨎍謂輿中空處所用載物也水之空謂水之中心有空處﹞从水康聲﹝苦岡切十部﹞\n【溼】幽溼也从一﹝句﹞覆也覆土而有水故溼也﹝凡溼之所从生多生於上有覆而氣"},
{"n":"565","t":"不渫故从一土水會意﹞从𣊡省聲﹝失入切七部今字作濕﹞\n【湆】幽溼也从水音聲﹝去急切七部五經文字云湇從泣下月大羹也湆從泣下日幽深也今禮經大羹相承多作下字或傳寫久譌不敢改正按湇字不見於說文則未知張說何本儀禮音義引字林云湆羹汁也玉篇廣韵同然則本無異字肉之精液如幽溼生水也廣雅羹謂之䏠皆字之或體耳﹞\n【洿】濁水不流也﹝服䖍注左傳云水不流謂之汙按汙即洿之假借字孟子梁惠王作洿滕文公作汙元應引說文濁水不流池也引字林濁水不流曰洿宜有池爲長﹞一曰窊下也﹝窊本作窳今改﹞从水夸聲﹝哀都切五部﹞\n【汙】薉也﹝艸部曰薉者蕪也地云蕪薉水云汙薉皆謂其不潔淸也此冡上濁水不流池類言之大徐本移浼篆於汙篆前不知下文㶄灒浼類列略同方言廁於此則非其次矣﹞从水亏聲﹝烏故切按當哀都切五部義與洿略同﹞一曰小池爲汙﹝池之小者汙池見孟子滕文公﹞一曰涂也﹝與杅義略同木部曰杅所以涂也﹞\n【湫】隘下也﹝當作湫隘湫下也此舉左傳湫隘字而釋湫如毛傳云文茵文虎皮也之例杜預亦云湫下隘小下文塏訓高燥爲湫之反昭三年左傳服注湫箸也十二年杜注湫愁隘也皆引伸之義﹞一曰有湫水在周地﹝未聞﹞春秋傳曰晏子之宅湫隘﹝事見左傳昭三年﹞安定朝那有湫淵﹝淵各本作泉唐人避諱改也今正安定郡朝那二志同朝追輸切朝那故城在今甘肅平涼府附郭平涼縣西北前志云有湫淵祠蘇林云淵方四十里停不流冬夏不增減不生艸木一統志曰朝那湫今在平涼府固原州西南﹞从水秋聲﹝子了切又即由切三部﹞\n【潤】水曰潤下﹝語見洪範﹞从水閏聲﹝如順切十三部﹞\n【準】平也﹝謂水之平也天下莫平於水水平謂之準因之製平物之器亦謂之準漢志繩直生準準者所以揆平取正是也因之凡平均皆謂之準考工記準之然後量之易繫辭易與天地準是也﹞从水隼聲﹝之允切按隼即鵻字鵻从隹聲準古音在十五部讀之壘切考工記故書準作"},
{"n":"565-2","t":"水○準五經文字云字林作准按古書多用准葢魏晉時恐與淮字亂而別之耳﹞\n【汀】平也﹝謂水之平也水平謂之汀因之洲渚之平謂之汀李善引文字集略云水際平沙也乃引伸之義耳﹞从水丁聲﹝他丁切十一部﹞\n【𠀩】汀或从平\n【沑】水吏也﹝謂水駛也駛疾也其字在説文作𩰢不解者譌爲吏耳一本作利義同錢氏大昕云吏當作文海賦踧沑注云蹵聚也廣韵云蹜沑水文聚踧蹜同按廣韵上聲人九切引說文同入聲女六切云水文聚﹞又𥁕也从水丑聲﹝入九切三部﹞\n【瀵】水漫也﹝漫各本作浸今依集韵訂說文水部無漫當作曼曼者引也瀵者水之引而愈出也曼瀵聲類相近﹞从水𥻔聲讀若粉﹝方問切廣韵匹問切十三部﹞爾雅曰瀵大出尾下﹝釋水文郭云今河東汾陰縣有水口如車輪濆沸涌出其深無限名之曰瀵郃陽縣復有瀵亦如之相去數里而夾河河中陼上又有一瀵瀵源皆潛相通按地理志上谷郡潘縣師古普半反全氏祖望據水經注河水過蒲阪下引帝王世紀曰舜"},
{"n":"565-3","t":"都蒲阪或言都平陽及瀵正前志潘當作瀵﹞\n【𣿒】新也﹝謂水色新也如玉色鮮曰玼廣韵曰新水狀也﹞从水辠聲﹝七辠切十五部﹞\n【瀞】無垢薉也﹝此今之浄字也古瀞今浄是之謂古今字古籍少見韵會云楚辭收潦而水淸注作瀞按今文選本作百川静洪興祖本作百川淸皆與黄氏所見異古書多假淸爲瀞﹞从水靜聲﹝疾正切十一部﹞\n【瀎】瀎泧﹝二字各本奪今依全書例補﹞飾滅皃﹝飾各本作拭今正又部曰㕞飾也巾部曰飾㕞也許書無拭字飾拭古今字今本說文又部作拭而五經文字所引不誤拭滅者拂拭滅去其痕也瀎泧今京師人語如此音如麻沙釋名曰摩娑猶末殺也手上下之言也巾部帴字下曰讀如末殺之殺末殺字林作抹摋即瀎泧也異字而同音義﹞从水蔑聲﹝莫達切古在十二部入聲﹞\n【泧】瀎泧也从水戉聲讀若椒榝之榝﹝按音所八切十五部大徐云火活切非也﹞\n【洎】灌釡也﹝灌者沃也沃今江蘇俗云燠烏到切廣韵三十七號云燠釡以水添釡也周禮士師"},
{"n":"566","t":"洎鑊水注云洎謂增其沃汁呂覽多洎之少洎之左傳去其肉而以其洎饋正義云洎者添釡之名添釡以爲肉汁遂名肉汁爲洎﹞从水自聲﹝其冀切按當依釋文其器反十五部﹞\n【湯】𤍽水也从水昜聲﹝土郎切十部又始陽切湯湯水盛﹞\n【渜】湯也﹝士䘮禮渜濯棄于坎注沐浴餘潘水渜作湪作湪荆沔之閒語疏潘水既經縕煑謂之渜已將沐浴謂之濯○今北方灤河漢志水經作濡水乃官切正渜之誤耳耎多譌需詳手部渜洝古皆平聲猶安㬮﹞从水耎聲﹝乃管切十四部﹞\n【洝】渜水也﹝日部曰安㬮溫也然則洝渜猶安㬮皆曡韵字﹞从水安聲﹝烏旰切十四部﹞\n【洏】洝也﹝洏與渜音近耎從而聲也﹞从水而聲﹝如之切一部﹞一曰煑孰也﹝肉部曰胹爛也然則洏與胹同也內則作濡葢字之誤注曰凡濡謂烹之以汁和也﹞\n【涗】財𥁕水也﹝考工記曰以涗水漚其絲注云故書涗作湄鄭司農云湄水溫水也玄謂涗水以灰所？水也玉裁按湄當作渜集韵云渜或作湄是也大鄭從渜故釋之曰溫水鄭從"},
{"n":"566-1","t":"涗故依禮記涗齊貴新之涗釋爲以灰所？水其說殊矣許則字從涗而釋從大鄭依許說則內則祭統涗字不可解﹞从水兌聲﹝輸芮切十五部﹞周禮曰以涗漚其絲\n【涫】𩰾也﹝春秋繁露燔以涫湯韓詩外傳作沸湯然則涫𩰾一也周禮注曰今燕俗名湯𤍠爲觀觀即涫今江蘇俗語𩰾水曰滾水滾水即涫語之轉也﹞从水官聲﹝古丸切十四部﹞酒泉有樂涫縣﹝二志同故城在今甘肅肅州高臺縣西北鎭夷城西南﹞\n【涾】涫溢也今河朔方言謂𩰾溢爲涾﹝河朔河北也﹞从水沓聲﹝徒合切八部﹞\n【汏】淅？也﹝淅字賸文選注王元長舉秀才文注引無淅字可證士䘮禮祝淅米于堂注淅汏也釋詁曰汏墜也汏之則沙礫去矣故曰墜也九章齊吳榜以擊汏吳大也榜楫也言齊同用大楫擊水而行如汏洒於水中也凡舟子之用櫓振力擊之乃徐拕之如汏然今蘇州人謂搖曳洒之曰汏音如俗語之大在禡韵﹞从水大聲﹝徒葢切十五部大徐云又代何切按凡沙汏淘汏用淅米之義引伸之或寫作汰多點者誤也若左傳汏侈汏輈字皆即泰字之假借寫作汰者亦誤﹞\n【㶕】淅也﹝從𥳑者柬擇之意從析者分別之意故二字轉注﹞从水𥳑聲﹝古限切十四部﹞\n【淅】汏米也﹝毛詩傳曰釋淅米也爾雅溞溞淅也孟子注曰淅漬米也凡釋米淅米漬米汏米？米淘米洮米漉米異稱而同事淅箕謂之䉛﹞从水析聲﹝先擊切十六部﹞\n【滰】浚乾漬米也﹝自其方漚未淘言之曰漬米不及淘抒而起之曰滰乾音干﹞从水竟聲﹝其兩切十部﹞孟子曰孔子去齊滰淅而行﹝萬章篇文今滰作接當是字之誤﹞\n【𣸈】？汏也﹝？汏各本作浸沃今依國語補音宋刋本訂沃汏者澆沃而汏酒之若今人言𣸈麪是也士虞禮明齊溲酒注明齊新水也言以新水溲釀此酒也此溲即沃汏之義﹞从水叜聲﹝疏有切三部﹞\n【浚】抒也﹝抒者挹也取諸水中也春秋經浚洙孟子使浚井左傳浚我以生義皆同浚之則深故小弁傳曰浚深也﹞从水夋聲﹝私閏切十三部﹞\n【瀝】漉也从水歷聲﹝郎擊切十六部﹞一曰水下滴瀝也﹝鉉本有一曰水下滴𤁋六字鍇本無今按文選魯靈光殿賦李注引水下滴𤁋之也則鉉本是許意瀝漉皆訓自下而上之滴瀝則爲自上而下之故殊其義﹞\n【漉】浚也﹝月令仲春毋竭川澤毋漉陂池注順陽養物也﹞从水鹿聲﹝盧谷切三部﹞一曰水下皃也﹝鉉本無今依鍇本封禪文滋液滲漉後世言漉酒是此義﹞\n【淥】漉或从彔﹝彔聲也考工記作盝三部﹞\n【潘】淅米汁也﹝內則曰其閒面垢燂潘請靧鄭云潘米瀾也按瀾者灡之省力旦反﹞从水番聲﹝暜官切十四部經典釋文芳袁反﹞一曰潘水在河南熒陽﹝熒各本作滎誤今正熒陽故城在今河南開封府滎澤縣西南水經注濟水篇云晉書．地道志濟自大伾入河與河水鬬南泆爲熒澤尚書熒波既瀦孔安國曰熒澤波水已成遏瀦闞駰曰澤名也故呂忱曰播水在熒陽謂是水也昔大禹遏其淫水而於熒陽下引河東南以通淮泗按所引呂忱語謂字林也字林多本說文且說文字林之例手部播"},
{"n":"567","t":"字不應旁及水名然則字林正作潘字水在熒陽與說文合馬鄭王尚書皆作熒播謂即熒澤許呂則潘別爲一水與熒爲二僞孔傳釋熒爲澤名波爲水名正同也鄭注周禮熒雒波溠爲四云波讀爲播引禹貢熒播既都則注書一之注周禮亦二之矣僞孔本作波依周禮改尚書也許作潘謂潘其正字播其假借字也今潘水未聞﹞\n【灡】潘也﹝此字以從蘭與大波之瀾別而古書通用周禮？人注雖其潘灡戔餘不可䙝內則注潘米瀾也﹞从水蘭聲﹝洛干"},
{"n":"596-3","t":"切十四部按周禮禮記音義皆云去聲﹞\n【泔】周謂潘曰泔﹝今各處語言同此荀卿子曰曾子食魚有餘曰泔之﹞从水甘聲﹝古三切古音在七部﹞\n【滫】久泔也﹝荀卿子蘭槐之根是爲芷其漸之滫君子不近庶人不服其質非不美也所漸者然也大戴禮同謂久泔臰薉也內則滫𤅵注秦人溲曰滫此則別是湯液之類與久泔異實同名秦人方言也﹞从水聲﹝息流切又思酒切三部﹞\n【澱】滓垽也﹝釋器曰澱謂之垽土部曰垽澱也黑部曰？謂之垽按𪑩與澱異字而音義同實則一字也﹞从水𣪍聲﹝堂練切十三部﹞\n【淤】澱滓濁泥也﹝方言水中可居爲洲三輔謂之淤其引伸之義也﹞从水於聲﹝依據切五部﹞\n【滓】澱也﹝釋名曰緇滓也泥之黑者曰滓此色然也廣雅曰澱謂之滓按古亦假滓爲緇﹞从水宰聲﹝阻史切一部﹞\n【淰】濁也﹝義與澱淤滓相類禮運曰龍以爲畜故魚鮪不淰注淰之言閃也凡云之言者皆假其音以得其義葢濁其本義閃其引伸假借之義也衆經音義引埤倉淰水無波也杜詩山霧戎戎溼溪雲淰淰寒戎戎言其流動淰淰言其凝滯水無波之義之引伸也﹞从水念聲﹝乃忝切七部禮記音義審閃二音﹞\n【瀹】漬也﹝此葢謂納於汚濁也故廁於此孟子瀹濟漯言浚治其污濁也瀹與？同音而義近故皆假瀹爲？今人曰煠助甲切古人曰瀹亦作汋詳𩰲部﹞从水龠聲﹝以灼切二部﹞\n【𤃭】釃酒也﹝釃下酒也即今之漉酒也以筐曰釃﹞一曰浚也﹝此亦同瀝灑義可兩兼﹞从网水﹝會意﹞焦聲讀若夏書天用剿絕﹝剿當依刀"},
{"n":"567-2","t":"部作劋今本从力尤誤子小切二部﹞\n【漀】側出泉也﹝側出者旁出如醡出然故其字與？湑爲類爾雅釋水曰氿泉穴出穴出仄出也毛傳側出曰氿泉許厂部曰晷仄出泉也厬與氿音同字異漀者厬之一名也﹞从水殸聲﹝去挺切十一部﹞殸籒文磬字\n【湑】莤酒也﹝小雅伐木云釃酒有藇傳曰以筐曰釃以藪曰湑又云有酒湑我傳曰湑莤之也按毛許釃莤皆有別酉部云莤者禮祭束茅加於祼圭而灌鬯酒是爲莤與鄭大夫甸師注合是則毛傳湑訓以藪莤之藪謂艸如祭之用茅也故亦曰莤﹞一曰浚也﹝此亦同漉瀝義可兩兼湑浚雙聲﹞一曰露皃也﹝小雅蓼蕭云零露湑兮傳曰湑湑然蕭上露皃﹞从水胥聲﹝私呂切五部﹞詩曰有酒湑我又曰零露湑兮\n【湎】湛於酒也﹝湛各本作沈此等皆後人以習用改之耳沈㲻於酒周易所謂飮酒濡首亦不知節也韓詩云飮酒閉門不出客曰湎樂記流湎以忘本其引伸之義也﹞从水面聲﹝彌兖切十四部按鄭注酒誥曰飮酒齊色曰湎大雅天不湎爾以酒箋云天不同女顏色以酒有沈湎於酒者是乃過也鄭意此字从面會意故釋云齊色謂同飮者至於同色也許則謂形聲﹞周書曰罔敢湎于酒﹝酒誥文﹞\n【𤖅】酢？也﹝周禮酒正四飮漿人掌共王之六飮皆有漿注云漿今之酨漿也內則注云漿酢酨也按酉部云酨酢漿也則漿酨二字互訓﹞从水將省聲﹝即良切十部﹞\n【𤕯】古文漿﹝从爿聲也﹞\n【涼】薄也﹝涼廁於此者謂六飮之涼與漿爲類也鄭司農云涼以水和酒也玄謂涼今寒粥若糗飯襍水也許云薄也葢薄下奪一酒字以水和酒故爲薄酒此用大鄭說也引伸之爲凡薄之稱如職涼善背虢多涼徳毛杜皆云涼薄是也薄則生寒又引伸爲寒如北風其涼是也至字林乃云涼微寒也唐殷敬順引之廣韵玉篇皆云凉俗涼字至集韵乃特出凉字注云薄寒曰凉﹞从水京聲﹝呂張切十部﹞\n【淡】薄味也﹝醲之反也酉部曰醲厚酒也又澹淡亦作淊淡水滿皃楊雄賦秬鬯泔淡應劭曰泔淡滿也按泔淡訓滿謂淡爲贍之假借﹞从水炎聲﹝徒敢切八部﹞\n【涒】食巳而復吐之﹝未聞江賦涒粼謂水皃﹞从水君聲﹝他昆切十三部﹞爾雅曰大歲在？曰涒灘﹝釋天文高誘曰涒大也灘循也萬物皆大循其情性也﹞\n【澆】？也﹝沃爲澆之大澆爲沃之細故不類廁凡醲者澆之則薄故其引伸之義爲薄漢書循吏傳澆淳散樸﹞从水堯聲﹝古堯切二部﹞\n【液】？也﹝血部曰？气液也按樂記注曰永歎淫液歌遲之也考工記春液角鄭司農液讀爲醳謂重繹治之此皆引伸之義也﹞从水夜聲﹝羊益切古音在五部﹞\n【汁】液也﹝古經傳多假汁爲叶方言曰斟協汁也北燕朝鮮洌水之閒曰斟自關而東曰協關西曰汁此兼瀋汁和叶而言如台朕賚畀卜陽予也之例汁液必出於和協故其音義通也﹞从水十聲﹝之入切七部漢汁邡縣用此字﹞\n【滒】多汁也﹝淮南原道訓曰甚淖而滒高云滒亦淖也饘粥多瀋者曰滒讀歌謳之歌按今江蘇俗語謂之稠也﹞从水哥聲讀若哥﹝古俄切十七部﹞\n【灝】豆汁也﹝豆者尗也﹞从水顥聲﹝乎老切二部廣韵曰灝溔水勢遠也﹞\n【溢】器滿也﹝禮經一溢米注二十兩曰溢按謂二十兩溢者謂滿於一斤十六兩之外也後人因製鎰字﹞从水益聲﹝以形聲包會意也夷質切古音在十六部﹞\n【洒】滌也﹝下文云沬洒面也浴洒身也澡洒手也洗洒足也今人假洗爲洒非古字按古有假洒爲峻陗之峻者如詩新臺有洒爾雅望厓洒而高岸夷上洒下漘毛詩洒高峻也﹞从水㢴聲﹝先禮切按西聲當在古音十三部﹞古文㠯爲灑埽字﹝各本奪㠯字今依全書通例補凡言某字古文以爲某字者皆謂古文假借字也洒灑本殊義而雙聲故相假借凡假借多曡韵或雙聲也毛詩洒埽四見傳云洒灑也鄭注周禮隸僕韋注國語皆同皆釋假借之例若先鄭云洒當爲灑則以其義別而正之以漢時所用字正古文也﹞\n【滌】洒也﹝皿部曰盪滌器也引伸爲凡淸瀞之䛐如七月傳曰滌場埽地雲漢傳曰滌滌旱氣也山無木川無水是﹞从水條聲﹝徒歷切古音在二部周禮條狼氏樂記條蕩其聲皆假條爲滌周禮凡酒脩酌"},
{"n":"568-2","t":"假脩爲滌也﹞\n【濈】和也﹝小雅爾羊來思其角濈濈傳曰聚其角而息濈濈然也按毛意言角之多葢言聚而和也如輯之訓聚兼訓和﹞从水戢聲﹝阻立切七部﹞\n【瀋】汁也﹝左傳哀三年曰無備而官辦者猶拾瀋也杜云瀋汁也陸徳明云北土呼汁爲瀋按禮記檀弓爲榆沈假沈爲瀋﹞从水審聲﹝昌枕切七部﹞春秋傳曰猶拾瀋也﹝按瀋篆當廁於汁篆下乃得其次寫者亂之耳玉篇廁於液灝之下﹞\n【渳】飮歃也﹝周禮王𡹔大肆以秬鬯渳杜子春讀渳爲泯以秬鬯浴屍也按浴屍則釁屍口鼻與飮歃義相近﹞从水弭聲﹝緜婢切十六部﹞\n【𤂳】飮歃也﹝歃歠也﹞从水篡聲﹝各本篆作𤀤解作算聲今按玉篇廣韵皆作𤂳知古説文如此作集韵類篇始誤从俗本說文耳衫洽切又先活切宋本皆如此今各本衫洽改作巽倦古音在十四部即今之涮字也涮所患切﹞一曰吮也﹝吮欶也﹞\n【漱】盪口也﹝漱者欶之大也盪口者吮刷其口中也曲禮諸母不潄裳假漱爲涑也﹞从水欶聲﹝以形聲包會意所右切三部﹞\n【泂】滄也﹝此義俗从仌作？篇韵？皆訓冷是也大雅泂酌彼行潦毛曰泂遠也此謂泂即迥之假借也江賦？漲𢧵泂同﹞从水冋聲﹝戶褧切十一部﹞\n【滄】寒也﹝周書周祝解曰天地之閒有滄𤍽列子湯問一兒曰日初出滄滄涼涼仌部凔字音義同﹞从水倉聲﹝七岡切十部﹞\n【㵾】冷寒也﹝冷寒者冷之寒同寒而有別也世說新語曰劉眞長始見王丞相時盛暑之月丞相以腹熨彈棋局曰何乃渹劉既出人問見王公云何劉曰未見他異惟聞作吳語耳注云吳人以冷爲渹大平御覽引此事渹作㵾集韵類篇皆云㵾渹二同楚慶切吳人謂冷也今吳俗謂冷物附他物其語如鄭國之鄭即㵾字也﹞从水靚聲﹝七定切十一部廣韵楚敬切﹞\n【淬】滅火器也﹝滅火器者葢以器盛水濡火使滅其器謂之淬與火部之焠義略相近故焠通作淬﹞从水卒聲﹝七芮切十五部﹞\n【沐】濯髮也﹝引伸爲芟除之義如管子云沐涂樹之枝釋名云沐秃無上皃之稱﹞从水木聲﹝莫⺊切三部﹞\n【沬】洒"},
{"n":"569","t":"面也﹝律歷志引顧命曰王乃洮沬水師古曰沬洗面也禮樂志霑赤汗沬流赭晉灼曰沬古靧字檀弓瓦不成味鄭云味當作沬沬靧也按此沬謂瓦器之釉如洗面之光澤也﹞从水未聲﹝荒內切十五部﹞\n【頮】古文沬从𠬞水从頁﹝各本篆作湏解作从頁今正尚書王乃洮頮水釋文曰說文作沬云古文作頮文選頮血飮泣李注曰頮古沬字李注本作古文沬字奪文耳陸語尤可證說文作頮從兩手匊水而洒其面會意也內則作靧從面貴聲葢漢人多用靧字沬頮本皆古文小篆用沬而頮專爲古文或奪其𠬞因作湏矣﹞\n【浴】洒身也﹝老子浴神不死河上公曰浴養也夏小正黑鳥浴浴也者飛乍高乍下也皆引伸之義也﹞从水谷聲﹝余蜀切三部﹞\n【澡】洒手也﹝皿部曰盥澡手也儒行篇曰澡身而浴徳其引伸之義按或假繰爲澡如禮記緦冠繰纓是荀卿又作慅纓﹞从水喿聲﹝子皓切二部﹞\n【洗】洒足也﹝洒俗本作灑誤今依宋本正內則曰面垢燂潘請靧足垢燂湯請洗此洒面曰靧洒足曰洗之證也洗讀如跣"},
{"n":"569-1","t":"足之跣自後人以洗代洒滌字讀先禮切沿至近日以洒代灑轉同詩禮之用矣﹞从水先聲﹝穌典切十三部﹞\n【汲】引水也﹝各本有於井二字今依元應引及玉篇訂其器曰缾曰罋其引罋之繩曰綆曰繘井九三曰可以汲引伸之凡擢引皆曰汲廣雅曰汲取也古書多用汲汲爲彶彶同音假借﹞从及水﹝本作从水从及今訂﹞及亦聲﹝居立切七部小徐本从水及聲﹞\n【淳】淥也﹝上文曰淥或漉字似？淋二篆宜類廁恐轉寫者亂之也內則考工記注皆曰淳沃也按㡆氏而沃之即上文之渥淳其帛也內則淳熬淳模之名因沃之以膏也然則許云淥也謂淥之後一義﹞从水𦎧聲﹝常倫切按當依經典釋文之純反常倫乃不澆之訓純醇二字之假借也假借行而本義廢矣十三部﹞\n【淋】㠯水？也﹝今俗語皆爾郭樸注三倉曰淋漉水下也﹞从水林聲﹝力尋切七部﹞一曰淋淋山下水也﹝謂山下其水也與下文決下水也義同七發曰洪淋淋焉若白鷺之下翔﹞\n【渫】除去也﹝井九三曰井渫不食荀爽曰渫去穢濁淸"},
{"n":"569-2","t":"潔之意也按凡言泄漏者即此義之引伸變其字爲泄耳﹞从水枼聲﹝私列切十五部按枼聲或在十五部或在八部葢二部之通融難以枚數枼从世聲﹞\n【𤃬】濯衣垢也﹝周南箋云澣謂濯之半澣曰湔見上文﹞从水𧹳聲﹝胡玩切十四部篇韵皆上聲按作澣者今俗字也﹞\n【浣】今𤃬从完﹝小徐本如此按儀禮古文假浣爲盥公羊傳亦有此字﹞\n【濯】𤃬也﹝崧高傳曰濯濯光明也靈臺傳曰濯濯娱遊也皆引伸之義也有假洮爲濯者如鄭注顧命之洮爲澣衣成事是也周禮故書以濯爲祧爾雅以濯爲珧史漢以輯濯爲楫櫂皆古文假借﹞从水翟聲﹝直角切二部﹞\n【涑】𤃬也﹝涑亦假漱爲之公羊傳臨民之所漱浣也何曰無垢加功曰漱去垢曰浣齊人語解云無垢加功謂但用手斗漱去垢葢用足物故內則云冠帶垢和灰請漱衣裳垢和灰請澣鄭云手曰漱足曰澣是也若然則涑與澣別而許不別者許渾言何析言也毛詩周南箋云汙煩也煩撋之用功深澣謂濯之耳是則澣對汙言又分深淺實則何之去垢即毛詩之汙何之無垢加功即毛詩之澣古人因義立文後人當因文攷義耳上文湔篆下云一曰手澣巳依水經注訂手爲半依諸家用手曰涑之云則作手固未嘗非是﹞从水束聲﹝速矦切三部﹞河東有涑水﹝左傳曰伐我涑川水經曰涑水出河東聞喜縣東山黍葭谷今涑水出山西絳州絳縣陳村峪伏流復出西入聞喜縣畍又西南入夏縣畍經安邑縣北西流入蒲州府猗氏縣畍又西南經臨晉縣南虞鄕縣北永濟縣西南入五姓湖又西南入黃河按左傳音義此水徐仙民息錄反字林音速﹞\n【潎】於水中擊絮也﹝擊當爲撆撆潎同音手部曰撆㕞也一曰擊也似㕞義於此爲近考工記注曰湖漂絮荘子曰汧澼絖皆謂於水面漂撆之竹部曰𥮒潎絮簀也糸部曰紙絮一𥮒也然則撆絮乃造紙之先聲亦謂之漂史記韓信釣於城下諸母漂漂與潎雙聲爲轉注漂孚妙切玉篇及曹憲注廣雅乃合潎漂爲一字同切孚妙誤矣﹞从水敝聲﹝匹蔽切十五部秋興賦游鯈潎潎魚游水皃引伸之義也﹞\n【㙙】涂也﹝謂涂墍也通俗文曰泥塗謂之㴳澒﹞从水从土尨聲讀若隴﹝按隴字葢誤尨聲不得讀如隴也㙙又見土部玉篇亦在土部引說文木貢切元應㴳澒上莫董切下胡動切大徐亡江切㙙之言蒙不得讀若隴葢水部本無此字淺人增之妄增此讀若也﹞\n【灑】？也﹝凡埽者先灑弟子職云實水於盤攘臂袂及肘堂上則播灑室中握手是也引伸爲凡散之稱﹞从水麗聲﹝山豉切十六部音變爲所蟹切音轉爲沙下切﹞\n【汛】灑也﹝？疾飛也水之散如飛此以形聲包會意也楊雄劇秦美新云况盡？埽前聖數千載功業？埽即灑埽也俗用爲潮？字﹞从水？聲﹝息晉切十二部按？與灑互訓而殊音洒則經典用爲灑之假借然謂洒即？之假借則於古音尤合葢洒从西聲西古音如詵也小顏注東方朔傳洒埽云洒音信此謂即？字也云又山豉反此謂即灑字也此等必皆漢書音義舊說﹞\n【染】㠯繪染爲色﹝此據周禮染人言也染人掌染絲帛繪者帛也不言絲者舉帛以該絲也夏纁玄秋染夏﹞从水杂聲﹝此當云从水木从九裴光遠曰从木木者所以染枙茜之屬也从九九者染之數也按裴說近是禮"},
{"n":"570-1","t":"一入爲縓再入爲赬三入爲纁朱則四入五入爲緅玄則六入七入爲緇字从九者數之所究言移易本質必深入之也而剡切八部﹞\n【泰】滑也﹝此以曡韵爲訓字从？水水在手中下澑甚利也與辵部達字義近皆他達切周易泰通也否塞也左傳汏輈及鼓跗著于丁寧汏輈以貫笠轂皆滑之意也滑則寛裕自如故引伸爲縱泰如論語泰而不驕是也又引伸爲泰侈如左傳之汏侈西京賦之心奓體泰是也汏即泰之隸省隸變而與淅米之汏同形作汰者誤字﹞从？水﹝會意﹞大聲﹝他葢切十五部按隸作泰字形字音字義皆與古絶異﹞\n【夳】古文泰如此﹝按當作？从？取滑之意也从大聲轉寫恐失其眞矣後世凡言大而以爲形容未盡則作太如大宰俗作太宰大子俗作太子周大王俗作太王是也謂太即說文夳字夳即泰則又用泰爲太展轉貤繆莫能諟正﹞\n【㶄】海岱之閒謂相污曰㶄﹝方言氾浼㶄洼洿也自關而東或曰洼或曰氾東濟海岱之閒或曰浼或曰㶄按洿污古通用子雲義取污薉許說及廣雅皆从之郭注以洿池釋之非也﹞从水閻聲﹝余廉切八部﹞\n【浼】污也﹝孟子公孫丑篇曰爾焉能浼我哉趙注惡人何能污我也﹞从水免聲﹝武罪切古音免聲字多在十三部﹞詩曰河水浼浼﹝邶風新臺文毛傳曰浼浼平地也按浼浼與亹亹同如亹亹文王即勉勉文王也文選吳都賦淸流亹亹李注引韓詩亹亹水流進皃此必毛詩浼浼之異文今李注奪一亹字非許引此詩者言假借之義也﹞孟子曰汝安能浼我﹝此證本義﹞\n【灒】污灑也﹝謂用污水揮灑也釋元應曰江南言灒子旦反山東言湔子見反史記廉藺傳作濺楊泉物理論作？皆音于旦反﹞一曰水中人也﹝中讀去聲此與上文無二義而別之者此兼指不污者言也上但云灑則不中人﹞从水贊聲﹝則旰切十四部﹞\n【㵞】腹中有水气也从水愁聲﹝士尤切三部﹞\n【湩】乳汁也﹝見列子穆天子傳或借重字爲之漢書匈奴傳重酪之便美是也管子湩然擊皷士忿怒借湩爲？也周禮注湩容即毛詩傳之童容也﹞从水重聲﹝多貢切九部﹞\n【洟】鼻液也﹝易萃上六齎咨涕洟鄭注自目曰涕自鼻曰洟檀弓垂涕洟正義目垂涕鼻垂洟詩陳風涕泗滂沱毛傳自目曰涕自鼻曰泗泗即洟之假借字也古書弟夷二字多相亂於是謂自鼻出者曰涕而自目出者別製淚字皆許不取也素問謂目之水爲淚謂腦滲爲涕王襃童約目淚下落鼻涕長一尺曹娥𥓓泣淚掩涕驚動國都漢魏所用已如此﹞从水夷聲﹝他計切十五部周易音義他麗反又音夷﹞\n【汗】身液也﹝身各本作人今依太平御覽訂易渙汗其大號劉向說曰汗出而不反者也﹞从水干聲﹝矦旰切十四部漢餘汗縣字如此讀如干﹞\n【泣】無聲出涕者曰泣﹝依韵會所據小徐本訂者別事䛐也哭下曰哀聲也其出涕不待言其無聲出涕者爲泣此哭泣之別也尚書大傳曰微子將往朝周過殷之故墟志動心悲欲哭則爲朝周俯泣則近婦人推而廣之作雅聲謂之麥秀歌﹞从水立聲﹝去急切七部素問以爲歰字﹞\n【涕】泣也﹝按泣也二字當作目液也三字轉寫之誤也毛傳皆云自目出曰涕篇韵皆云目汁泣非"},
{"n":"571","t":"其義﹞从水弟聲﹝他禮切十五部﹞\n【潸】涕流皃﹝小雅大東曰潸焉出涕毛云潸涕下皃﹞从水？省聲﹝所姦切十四部﹞詩曰潸焉出涕﹝焉韵會作然﹞\n【湅】？也﹝周禮染人凡染春暴練注云暴練練其素而暴之按此練當作湅湅其素素者質也即㡆氏之湅絲練帛也已湅之帛曰練糸部練下云湅繒也是也㡆氏如法湅之暴之而後絲帛之質精而後染人可加染湅之以去其瑕如㶕米之去康粊其用一也故許以㶕釋湅戰國䇿蘇秦得大公陰符之謀伏而誦之簡練以爲揣磨簡練者㶕湅之假借也高誘曰簡汏也練濯治也正與許云㶕淅也淅汏米也湅㶕也相符合許不以湅㶕二篆爲伍者㶕謂米湅謂絲帛也金部治金曰鍊猶治絲帛曰湅﹞从水柬聲﹝郎甸切十四部﹞\n【𤅊】議辠也﹝文王世子獄成有司讞於公其死罪則曰某之罪在大辟其㓝罪則曰某之罪在小辟鄭曰成平也讞言白也按今本注作讞之言白也之字衍以徐邈云言也正義云言白也正之當是本作言也白也正義省一也字耳言與讞雙聲曡韵王制百官各以其"},
{"n":"571-1","t":"成質於三官大司徒大司馬大司空以百官之成質於天子此云以成讞於公猶以成質於天子也故其字从水獻其議如水之平而獻於上也所質既下爲受質所讞不當而上更議之亦爲讞葢本下獻上之詞又轉爲上平下之詞矣漢書云諸獄疑於人心不厭者輒讞之是﹞从水獻與灋同意﹝灋以三體會意𤅊以二體會意灋下云平之如水从水𤅊之从水同也𤅊以會意包形聲灋則專會意魚列切十四十五部之合音﹞\n【渝】變污也﹝釋言曰渝變也鄭風傳虞翻注易杜注左傳皆同許謂瀞而變污﹞从水俞聲﹝羊朱切四部﹞一曰渝水在遼西臨渝東出塞﹝遼西郡臨渝二志同臨渝故城無考前志臨渝下曰渝水首受白狼東入塞外又有侯水北入渝同郡交黎縣下曰渝水首受塞外南入海按水經注遼水篇詳白狼水渝水候水今渝水未詳一統志於永平府曰古今水道變遷所當闕疑﹞\n【減】損也﹝古書多假咸爲減﹞从水咸聲﹝古斬切古音在七部﹞\n【滅】盡也从水烕聲﹝此舉形聲包會意亡列切十五部﹞\n【漕】水轉穀也﹝穀各本譌轂今依韵會平準書索隱蕪城賦注訂如淳漢書注曰水轉曰漕百官志曰大倉令主受郡國傳漕穀﹞从水𣍘聲﹝在到切古音在三部﹞一曰人之所乘及船也﹝乘下疑奪車字葢車亦得稱漕或云及葢誤字按史記索隱作一云車運曰轉水運曰漕十字當從之﹞\n【泮】諸矦饗射之宫﹝諸矦上當有泮宫二字饗大徐作鄕今依小徐饗者謂鄕飮酒也詩行葦泮水皆言諸矦鄕飮酒之禮見鄭箋古者養老之禮即鄕飮酒之禮也公劉先射而後養老故曰饗射廱篆下曰天子饗飮辟廱亦謂鄕飮酒不言射者言饗以關射五經異義引韓詩說辟雍所以教天下春射秋饗尊事三老五更魯頌曰思樂泮水又曰既作泮宫毛曰泮水泮宫之水也天子辟廱諸矦泮宫王制曰天子曰辟廱諸矦曰頖宫鄭云辟明也廱和也所以明和天下頖之言班也所以班政教也許書無頖字葢禮家製頖字許不取也小戴三云頖官﹞西南爲水東北爲牆从水半﹝魯頌箋云辟廱者築土雝水之外圓如璧四方來觀者均也泮之言半也葢東西門以南通水北無也白虎通曰獨南面禮儀之方有水耳﹞半亦聲﹝普半切十四部詩迨冰未泮傳云泮散也此假泮爲判也隰則有泮傳云泮坡也此假泮爲畔也﹞\n【漏】㠯銅受水刻節晝夜百節﹝百節各本作百刻今依韵會所據小徐本訂晝夜以百節之故爲刻者百因𧦝百刻矣周禮挈壼氏凡喪縣壼以百代哭者皆以水火守之分以日夜注云以水守壼者爲沃漏也以火守壼者夜則視刻數也分以日夜者異晝夜漏也漏之箭晝夜共百刻冬夏之閒有長短焉文選注引司馬彪曰孔壼爲漏浮箭爲刻下漏數刻以考中星昏明星焉按晝夜百刻每刻爲六小刻每小刻又十分之故晝夜六千分每大刻六十分也其散於十二辰每一辰八大刻二小刻共得五百分也此是古法樂記百度得數而有常注云百度百刻也靈樞經漏水下百刻以分晝夜﹞从水屚取屚下之義屚亦聲﹝此依韵會而更考定之如此屚屋穿水下也故云取屚下之義盧后切四部今字皆假漏爲屚﹞\n【澒】丹沙所化爲水銀也﹝本艸經曰鎔化還復爲丹然則本丹之所化明矣後代燒煅麄次朱砂爲之淮南書高注曰白澒水銀也廣雅曰水銀謂之澒字一作汞說者分別之云汞水銀滓﹞从水項聲﹝呼孔切九部﹞\n【萍】苹也﹝苹蓱二篆見艸部篇韵皆云萍蓱同字疑許書本有萍無蓱小正毛詩爾雅皆作苹爾雅毛傳皆曰蓱也蓱即萍之別字周禮萍氏疑本作苹氏然則說文艸部苹下曰萍也與水部萍下曰苹也爲轉注不當有蓱篆﹞水艸也从水苹﹝水艸也三字釋从水之意﹞苹亦聲﹝薄經切十一部﹞\n【汩】治水也﹝天問不任汩鴻師何以尚之王云汩治也鴻大水也引伸之凡治皆謂汩書序汨作汩治也汩本訓亂如亂之訓治故洪範汩陳其五行汩亂也上文淈訓濁而釋詁云淈治也郭景純云淈汩同﹞从水曰聲﹝于筆切十五部俗音古忽切訓汩𣳚汩亂﹞\n文四百六十五﹝宋本五作八今刪？篆補池篆　重二十三﹝今補濂篆\n說文解字第十一篇上二\n受業胡積城校字\n"}
]