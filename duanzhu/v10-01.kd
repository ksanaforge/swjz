[
{"n":"","t":"﻿\n\n說文解字第十篇上\n金壇段玉裁注\n【馬】怒也武也﹝以曡韵爲訓亦門聞也戶䕶也之例也釋名曰大司馬馬武也大揔武事也﹞象馬頭髦尾四足之形﹝古籒文皆以彡象髦石建奏事事下建讀之曰誤書馬字與尾當五今乃四不足一上譴死矣莫下切古音在五部﹞凡馬之屬皆从馬\n【𢒠】古文\n【𢒗】籒文馬與𢒠同有髦﹝說文各本籒文古文皆作𢒠無別據玉篇古文作𢒠籒文作𢒗是古文从？加髦籒从？加髦故云二者同有髦也毛髦覆於頸故象覆形﹞\n【騭】牡馬也﹝釋嘼曰牡曰騭牝曰騇郭云今江東呼䭸馬爲騭按騭古叚陟爲之小正四月執陟攻駒陟騭古今字謂之騭者陟升也牡能乘牝月令所謂累牛騰馬皆乘匹之名月令三月遊牝小正四月執騭事實相因也若釋詁曰騭陞也郭注引方言魯衞之閒曰騭洪範惟天陰騭下民馬融曰騭升也升猶舉也舉猶生也漢五行志引經服虔曰騭音陟應劭曰騭升也此等騭字皆登陟字之假借爾雅以釋詩書者也故陟騭並列而統曰陞也方言躡郅跂𢓜躋䠯登也魯衞曰郅郭注爾雅引之郅作騭葢郭當日所見不誤後人或用其音改其本字耳方言與爾雅同義﹞从馬陟聲﹝鉉本此下有讀若郅三字此必後人羼入非許原文也陟聲古音在今職韵郅聲古音在今質韵相隔甚遠諸家訓登子愼音陟騭之爲之翼切無可疑矣葢自僞孔安國解尚書云騭定也意謂爲質之假借而陸德明乃曰之逸反師古乃音質尤而效之者且改方言之騭爲郅增竄讀若郅三字於許書世有善讀書者必能心知其意矣一部﹞\n【𩡧】馬一歲也从馬一絆其足﹝絆其足三字葢衍文衹當云从馬一而已一說馵下云从馬二其足此當作一其足絆字賸韵書字書皆作䭴疑非是不當从十也﹞讀若弦﹝小徐作紘﹞一曰若環﹝戶關切十四部按今玉篇有爲萌一切集韵類篇收入耕韵皆讀若紘之本也集韵類篇又收入咍韵未詳又按紘葢譌字弦"},
{"n":"465-2","t":"是也釋嘼玄駒音義曰玄字林作䮄音同廣韵䮄胡涓切馬一歲語必本諸字林葢字林始變馬爲䮄也﹞\n【駒】馬二歲曰駒三歲曰駣﹝周禮廋人教駣攻駒鄭司農云馬三歲曰駣二歲曰駒月令曰犠牲駒犢舉書其數犢爲牛子則駒馬子也小雅老馬反爲駒言已老矣而孩童慢之也按詩駒四見而漢廣株林皇皇者華於義皆當作驕乃與毛傳說文合不當作駒依韵讀之則又當作駒乃入韵不當作驕深思其故葢角弓用字之本義南有喬木株林皇皇者華則皆讀者求其韵不得改驕爲駒也駒未可駕車故三詩斷非用駒本義駣字既見周禮何以連類言之不錄此篆也曰疑周禮故書本作兆或借羊部䍮爲之許解中駣字葢非許君原文後人依周禮改之耳不當如玉篇擅增也﹞从馬句聲﹝舉朱切古音在四部﹞\n【𩡩】馬八歲也﹝初學記引何承天纂文同﹞从馬八八亦聲﹝合二徐本訂博拔切古音在十二部﹞\n【𩦂】馬一目白曰瞯﹝一字賸目部曰瞯戴目也爾雅釋文引倉頡篇？目病也廣韵曰瞯人目多白也是則人目白曰瞯"},
{"n":"465-3","t":"馬目白曰？？即从瞯省爾雅釋嘼？作瞯﹞二目白魚﹝二當作一按釋嘼曰一目白？二目白魚魯頌毛傳正義本作二目白曰魚釋文本作一目白曰魚以理覈之葢陸本是孔本非毛傳是爾雅誤傳言一目者以別於二目也假令二目白則傳不言二許本毛則必上句言目白下句言一目白毛本爾雅則知爾雅轉寫失其眞也魚字林作？許無？字類言之﹞从馬閒聲﹝戶閒切十四部字林作？﹞\n【騏】馬靑驪文如綦也﹝如綦各本作如博棊不通今依李善七發注元應書卷二卷四卷八正凡馬言色者如下文深黑色淺黑色全體之色也其言某處黑某處白發白色發赤色一耑之色也言襍毛者謂其毛異色相錯非比異色成片段者也其曰文者獨此而已謂異色成枝條相交如文之錯畫然下文靑驪馬爲駽謂其全體靑黑色此云靑驪文如綦謂白馬而有青黑紋路相交如綦也綦糸部作？白蒼文也綦者靑而近黑秦風傳曰騏綦文也魯頌傳曰蒼騏曰騏蒼騏即蒼綦謂蒼文如綦也曹風其弁伊騏傳曰騏騏文也正義作綦文顧命騏弁鄭注曰靑黑曰騏本作綦弁"},
{"n":"466","t":"古多叚騏爲綦﹞从馬其聲﹝渠之切一部﹞\n【驪】馬深黑色﹝魯頌傳曰純黑曰驪按引伸爲凡黑之偁亦叚黎棃爲之﹞从馬麗聲﹝呂支切十六部﹞\n【駽】靑驪馬﹝謂深黑色而戴靑色也魯頌有駜曰駜彼乘駽釋嘼毛傳皆曰靑驪曰駽﹞从馬肙聲﹝火玄切十四部按當火縣切﹞詩曰駜彼乘駽\n【騩】馬淺黑色﹝漢舊儀有天地大變丞相上病使者奉策書駕騩駱馬即時布衣步出府免爲庶人丞相有他過使者奉策書駕騅騩馬即時步出府乘棧車牝馬歸按乘騩者取無色之意﹞从馬鬼聲﹝俱位切十五部﹞\n【駵】赤馬黑髦尾也﹝髦各本作毛今依廣韵正髦者髦髮也髮之長者偁髦因之馬鬛曰髦魯頌傳曰赤身黑鬛曰駵﹞从馬丣聲﹝丣各本作畱篆體作驑大誤今依五經文字玉篇廣韵正力求切三部﹞\n【騢】馬赤白襍毛﹝襍毛者謂異色之毛襍亂相厠也或作襍色非是魯頌有騢釋嘼毛傳皆曰彤白襍毛曰騢﹞从馬叚聲﹝乎加切古音在五部﹞謂色似鰕魚也﹝此當作色似鰕魚四字系襍毛之下如驒下文如鼉魚一例鰕魚謂今之蝦亦魚屬也蝦畧有紅色凡叚聲多有紅義是以瑕爲玉小赤色此六字葢舊注之僅存者﹞\n【騅】馬蒼黑襍毛﹝黑當作白釋嘼毛傳皆云蒼白襍毛曰騅蒼者靑之近黑者也白毛與蒼毛相閒而生是爲靑馬雖深於靑白襍毛之騘未黑也若黑毛與蒼毛相閒而生則幾深黑矣釋言曰菼騅也王風傳曰菼薍也萑之初生者艸部曰𦵹者萑之初生一曰騅此以同色名之觀萑葦之初生之色則知蒼白之不可易矣○六書故云徐本作白正謂唐本不作白也﹞从馬隹聲﹝職追切十五部﹞\n【駱】馬白色黑鬛尾也﹝釋嘼曰白馬黑鬛駱詩音義曰樊孫爾雅並作白馬黑髦鬛尾也然則許正同樊孫本矣魯頌毛傳亦曰白馬黑鬛曰駱按今毛詩有驒有駱有駵有雒毛曰黑身白鬛曰雒正與白身黑鬛曰駱互異正義曰定本集注及徐音皆作駱釋文亦云雒本或作駱然則本二物相似而同名淺人惑之乃妄改字﹞从馬各聲﹝盧各切五部﹞\n【駰】馬陰白襍毛黑﹝黑字宋本"},
{"n":"466-2","t":"舊本皆同汲古毛氏改黑作也以合爾雅毛傳然而非是釋嘼魯頌傳皆云陰白襍毛曰駰郭云陰淺黑也今之泥騘或云目下白或云白陰皆非也陰淺黑本叔然說然則許葢襍毛之下釋云陰淺黑也如虦下虎竊毛謂之虦苗竊淺也正是一例既說者惑於白陰之說謂馬私處白而襍黑毛因致漏奪不可讀苟求其故由不解陰之爲淺黑耳廣韵曰駰馬陰淺黑色有脫﹞从馬因聲﹝於眞切十二部﹞詩曰有駰有騢﹝魯頌駉文﹞\n【驄】馬靑白襍毛也﹝白毛與靑毛相閒則爲淺靑俗所謂葱白色詩曰有瑲葱衡釋器曰靑謂之葱﹞从馬悤聲﹝千公切九部﹞\n【驈】驪馬白跨也﹝跨者兩股之閒也釋嘼毛傳皆曰驪馬白跨曰驈﹞从馬矞聲﹝食聿切十五部﹞詩曰有驈有騜﹝魯頌駉文按毛詩作皇許無騜字字林乃有之此騜後人所改耳韵會作有皇是也爾雅作黃白騜亦是俗本﹞\n【駹】馬面顙皆白也﹝面者顏前也釋嘼曰面顙皆白惟駹按言惟者以別於上文的顙白顚白達素縣也面顙白其他非白也故从尨周禮駹車借爲尨襍字也﹞从馬尨聲﹝莫江切九部﹞\n【騧】黃馬黑喙﹝釋嘼曰白馬黑脣駩黑喙騧如爾雅之文則是白馬黑喙也秦風傳曰黃馬黑喙曰騧許本之豈今爾雅奪黃馬二字與郭云今之淺黃色者爲騧馬﹞从馬咼聲﹝古華切十七部宋明帝以騧字似禍改从瓜遂於古音不合﹞\n【𩦣】籒文騧﹝咼聲𩰫聲同在十七部﹞\n【驃】黃馬發白色﹝發白色者起白斑駁也釋嘼曰黃白曰騜毛詩衹作皇然則皇即驃與牛部？下曰牛黃白色與驃音正同也﹞一曰白髦尾也﹝謂黃馬而白鬛尾也﹞从馬？聲﹝毗召切二部﹞\n【䮆】黃白襍毛也﹝各本作黃馬白毛今正六書通引唐本作黃馬白襍毛此唐本衍馬字淺人不刪馬字而刪襍字耳釋嘼毛傳皆曰黃白襍毛曰駓字林作駓﹞从馬㔻聲﹝古作丕字中直貫下或作㔻是以論曹魏者曰丕之字不十也詩釋文此字本作䮆字林乃作駓？悲切古音一部﹞\n【驖】馬赤黑色﹝此與靑驪馬句法同謂黑色而帶赤色也驖不見爾雅秦風駟"},
{"n":"467","t":"驖孔阜傳曰驖驪也驪者深黑色許說小異漢人或叚鐵爲之前書地理志叚𢧜爲之﹞从馬𢧜聲﹝他結切十二部﹞詩曰四驖孔阜﹝秦風駟驖文今詩四作駟按詩四牡四騏皆作四惟駟介俴駟乃作駟駟一乘也故言馬四則但謂之四言施乎四馬者乃謂之駟﹞\n【䮗】馬頭有白發色﹝大徐作馬頭有發赤色者非是篇韵皆云馬白頟至脣集韵曰馬流星貫脣則爲馬頭發白色矣廣韵曰？䮗馬行此今義也按東京賦作半漢﹞从馬岸聲﹝五旰切十四部﹞\n【馰】馬白頟也﹝秦風有馬白顚傳曰白顚旳顙也釋嘼曰旳顙白顚郭云戴星馬也說卦傳曰爲旳顙虞翻曰旳白顙頟也按旳顙之馬謂之馰易釋文云旳說文作馰﹞从馬勺聲﹝舊作旳省聲旳聲亦勺聲也今正都𠪱切古音在二部﹞一曰駿也﹝駿馬之良材者﹞易曰爲馰顙\n【駁】馬色不純﹝純同？崔覲曰不襍曰純釋嘼曰駵白駁邠風毛傳同謂駵馬發白色也許說不同者許意馬異色成片段者皆得曰駁引伸之爲凡色不純之偁﹞从馬爻聲﹝北角切古音在二部與駮各字﹞\n【馵】馬後左足白也﹝左當作𠂇釋嘼毛傳皆曰後左足白曰馵說卦傳曰震爲馵足﹞从馬二其足﹝謂於足以二爲記識如？於足以一爲記識也非一二字變篆爲隸？既作䭴則？作馵與篆大乖矣石經作馵﹞讀若注﹝之戍切古音在三部讀如祝﹞\n【驔】驪馬黃？﹝魯頌有驔有魚釋嘼曰驪馬黃脊曰騽爾雅音義云騽說文作驔音簟是則爾雅之騽即驔之異體許於此篆用爾雅不用毛傳也毛傳曰豪骭曰驔此即驔之異說詩音義引字林云驔又音覃豪骭曰驔是則字林豪骭一義不作騽也今說文乃別有騽篆訓云豪骭前與毛詩不合後與字林不合此葢必非許原文許原文或驔下有一曰豪骭之文或驔篆後有重文作騽之篆皆不可定後人乃以兩義分配兩形耳﹞从馬覃聲讀若簟﹝徒玷切七部按覃之古音如淫其入聲則如熠古音又如㝷其入聲則如習故驔騽必一字鳥之鷣鷂蟲之熠燿其理一也許此下當有一曰馬豪骭五字又出一騽篆解云驔或从習廣韵二十六緝騽字下云馬豪骭又驪馬"},
{"n":"467-2","t":"黃脊玉篇騽字下曰驪馬黃脊又馬豪骭亦可證二義分二形之非矣﹞\n【驠】馬白州也﹝山海經曰乾山有嘼其州在尾上今本譌作川廣雅曰州豚臀也郭注爾雅山海經皆云州竅也按州豚同字俗作启國語之龍史漢貨殖傳之馬敫皆此也蜀志周羣傳諸毛繞涿居署曰潞涿君語相戲謔涿亦州豚同音字也釋嘼曰白州驠﹞从馬燕聲﹝於甸切十四部﹞\n【騽】馬豪骭也﹝骭者骹也骹者脛也高誘注淮南曰骭自膝以下脛以上也豪骭謂骭上有脩豪也魯頌傳曰豪骭曰驔正義本作豪骭白白衍﹞从馬習聲﹝似八切七部按此篆宜刪正玉篇驔騽二篆相接葢說文之舊﹞\n【䮧】馬毛長者也﹝者字依文選．長楊賦注補此謂馬毛長者名䮧也多借翰字爲之翰行而䮧廢矣尚書大傳之西海之濱取白狐靑翰注曰長毛也文選．長楊賦翰林主人注引說文毛長者曰翰曲禮雞曰翰音注曰翰猶長也常武詩如飛如翰箋云鳥中豪俊葢其字皆當作䮧引伸假借之字也﹞从馬倝聲﹝侯旰切十四部﹞\n【騛】馬逸足者也﹝者字今補"},
{"n":"467-3","t":"逸當作兔廣韵曰騛兔馬而兔走玉篇曰騛兔古之駿馬也呂氏春秋高注曰飛兔要褭皆馬名也日行萬里馳若兔之飛因以爲名也﹞从馬飛﹝會意飛亦聲甫微切十五部﹞司馬法曰飛衞斯輿﹝司馬法今佚此偁司馬法說从飛之意也﹞\n【䮯】駿馬﹝句絶謂駿馬名也大射禮公入驁注曰驁夏亦樂章也以鍾𡔷奏之按驁夏葢取翶翔之意凡奇士偁豪俊者可作驁俊如尚書獒可爲酋豪字也﹞㠯壬申日死乘馬忌之﹝忌此日也﹞从馬敖聲﹝五到切二部﹞\n【驥】千里馬也孫陽所相者﹝孫陽字伯樂秦穆公時人其所與有九方臯即九方歅戰國䇿汗明說春申君是伯樂相驥事按小徐說伯樂即王良即郵無恤大繆﹞从馬冀聲﹝几利切古音在一部﹞天水有驥縣﹝地理志天水郡冀縣郡國志漢陽郡冀縣漢陽即天水也故城在今陝西鞏昌府伏羌縣東史皆作冀不作驥左傳冀之北土馬之所生許葢援此說字形从冀馬會意許本作冀縣謂此即左傳生馬之地淺人改之﹞\n【駿】馬之良材者﹝引伸爲凡大之偁釋詁毛傳皆曰駿大也毛傳見文王崧高噫嘻﹞从馬夋聲﹝子峻切十三部﹞\n【驍】良馬也﹝周禮良馬與駑馬爲對文良馬兼上文種馬戎馬齋馬道馬田馬言也周易曰良馬逐逐左傳云以其良馬二亦精駿之偁按上文云駿馬之良材者此云良馬即蒙上文而言也魯頌傳曰駉駉良馬腹榦肥張也引伸爲勇捷之偁﹞从馬堯聲﹝古堯切二部﹞詩曰驍驍牡馬﹝陸氏德明所見說文如此詩釋文曰駉說文作驍按堯聲冋聲之類相去甚遠無由相涉大雅崧高四牡蹻蹻傳云蹻蹻壯皃魯頌泮水傳云蹻蹻言彊盛也葢古本說文堯聲下有詩曰四牡驍驍六字乃崧高之異文或轉寫譌作驍驍牡馬而陸氏乃有駉說文作驍之語矣﹞\n【䮔】馬小皃从馬垂聲讀若箠﹝之壘切按當依廣韵之累切十六十七部辵部？以爲聲﹞\n【𩥗】籒文从𠂹\n【驕】馬高六尺爲驕﹝漢廣言秣其馬言秣其駒傳曰六尺以上爲馬五尺以上爲駒按此駒字釋文不爲音陳風乘我乘駒傳曰大夫乘駒箋云馬六尺以下曰駒此駒字釋文作驕引沈重云或作駒後人改之皇皇者華篇內同小雅我馬維駒釋文云本亦作驕據陳風小雅則知周南本亦作驕也葢六尺以下五尺以上謂之驕與駒義迥別三詩義皆當作驕而俗人多改作駒者以駒與蔞株濡諏爲韵驕則非韵抑知驕其本字音在二部於四部合韵不必易字就韵而？義乎陸氏於三詩無定說彼此互異由不知古義也毛云大夫乘驕以此推之當是天子乘龍諸侯乘騋卿乘馬﹞从馬喬聲﹝舉喬切二部﹞詩曰我馬維驕﹝皇皇者華二章也可以此訂周南譌字﹞一曰野馬﹝凡驕恣之義當是由此引伸旁義行而本義廢矣女部曰㜘驕也心部曰怚驕也皆旁義也俗製嬌憍字﹞\n【騋】馬七尺爲騋八尺爲龍﹝周禮？人曰馬八尺以上爲龍七尺以上爲騋六尺以上爲馬庸風騋牝三千毛傳馬七尺以上曰騋鄭司農以月令駕蒼龍說周禮龍俗作駥﹞从馬來聲﹝洛哀切一部﹞詩曰騋牝驪牝﹝下牝字各本作牡今正詩曰騋牝三千毛傳曰騋牝騋馬與牝馬也釋嘼曰騋牝驪"},
{"n":"468-2","t":"牝今爾雅譌作驪牡而音義不誤可攷音義曰騋牝頻忍反下同下同者即謂驪牝也此以驪牝釋詩之騋牝驪與騋以雙聲爲訓謂騋馬驪色亦兼牝馬也此與詩曰不？不來也合偁詩爾雅正同若鄭注周禮則引騋句絶牡驪牝玄句絶駒句絶褭驂句絶孫叔然讀亦如是﹞\n【驩】馬名﹝古叚爲歡字﹞从馬雚聲﹝呼官切十四部﹞\n【驗】馬名﹝今用爲譣字證也徵也效也不知其何自始驗行而譣廢矣﹞从馬僉聲﹝魚切七部﹞\n【𩢑】馬名从馬此聲﹝雌氏切十六部﹞\n【𩢮】馬名从馬休聲﹝許尤切三部﹞\n【馼】？馬﹝？字今補﹞赤鬛縞身目若黃金名曰吉皇之乘﹝各本名曰之下有？字今刪正海內北經曰犬封國曰犬戎國有文馬縞身朱鬛目若黃金名曰吉量之乘量一作良郭注引周書六韜大傳說其狀略同周書作名曰吉黃之乘六韜作名曰雞斯之乘﹞周成王時犬戎獻之﹝成各本作文誤今正許引成王時周靡獻？？成王時蜀人獻大翰成王時揚州獻鰅皆逸周書王會篇也王會篇又言犬戎文馬是其事矣或因尚書大傳散宜生之犬戎取美馬駮身朱鬛雞目者獻紂乃改此成王爲文王而不顧其文義﹞从馬文文亦聲﹝無分切十三部大徐左馬右文作馼﹞春秋傳曰？馬百駟﹝見宣二年左傳作文馬按許書當作文馬此言春秋傳之文馬非周書之？馬也恐人惑故辯之﹞文馬﹝二字今補﹞畫馬也﹝杜注亦云畫馬爲文四百匹孔子世家文馬三十駟亦謂畫馬﹞西伯獻紂以全其身﹝此八字葢或取尚書大傳事箋記於此遂致誤入正文文理不貫當刪要自春秋傳以下恐皆非許語﹞\n【馶】馬彊也从馬支聲﹝章移切十六部﹞\n【駜】馬飽也﹝魯頌有駜曰有駜有駜傳曰駜馬肥彊皃馬肥彊則能升高進遠臣彊力則能安國按許義小別鄭箋亦云此言僖公用臣必先致其祿食祿食足而臣莫不盡其忠也﹞从馬必聲﹝毗必切十二部﹞詩曰有駜有駜\n【駫】馬肥盛也﹝各本作盛肥今依廣韵訂﹞从馬光聲﹝古熒切古音在十部﹞詩曰駫駫牡馬﹝各本作四牡駫駫陸氏德明所見作駫駫牡馬按即魯頌之駉駉牡馬也駉駉牡馬古本作牧馬傳言牧之坰野自當是牧字周禮凡馬特居四之一又不當云良馬有騭無騲也詩釋文曰駉古熒反說文作驍又作駫同作驍又三字當刪云說文作駫同玉篇亦曰駫古熒切駉同則知說文作駫駫牧馬而讀古熒反十部十一部之音轉也以今攷之實則毛詩作駫駫許偁駫駫而後人譌亂作駉駉陸所見說文不誤今本說文則誤甚耳毛傳曰駫駫良馬腹榦肥張也許言肥盛即腹榦肥張从馬光會意而光亦聲﹞\n【騯】馬盛也﹝也當作皃﹞从馬旁聲﹝旁溥也此舉形聲包會意薄庚切古音在十部﹞詩曰四牡騯騯﹝小雅北山四牡彭彭傳曰彭彭然不得息大雅烝民四牡彭彭箋云彭彭行皃大明四騵彭彭箋云馬强疑皆非許所偁鄭風淸人駟介旁旁葢許偁此而駟介轉寫譌四牡耳許所據旁作騯毛傳本有騯騯盛皃之語後逸之二章曰麃麃武皃三章曰陶陶驅馳皃則知首章當有騯騯盛皃矣﹞\n【䭹】䭹䭹馬怒皃从馬卬聲﹝吾郞切十部廣韵平聲﹞\n【驤】馬之低仰也﹝低當作氐馬之或俛或仰謂之驤吳都賦四騏龍驤古多叚襄爲驤﹞从馬襄聲﹝息良切十部﹞\n【驀】上馬也﹝吳都賦曰驀六駮上馬必捷故引伸爲猝乍之偁﹞从馬𦱤聲﹝莫白切古音在五部﹞\n【騎】跨馬也﹝兩髀跨馬謂之騎因之人在馬上謂之騎今分平去二音曲禮曰前有車騎正義曰古人不騎馬故經典無言騎者今言騎當是周末時禮按左傳左師展將以昭公乘馬而歸此必謂騎也然則古人非無騎矣趙旃以其良馬二濟其兄與叔父非單騎乎﹞从馬奇聲﹝渠羈切古音在十七部﹞\n【駕】馬在軛中也﹝毛傳曰軛烏噣也烏噣即釋名之烏啄轅有衡衡橫也橫馬頸上其扼馬頸者曰烏啄下向叉馬頸似烏開口向下啄物時也駕之言以車加於馬也﹞从馬加聲﹝古訝切十七部﹞\n【𤙑】籒文駕﹝从牛釋名曰軛所以扼牛頸也各聲者古音五部與十七部相合如春秋傳以輅爲訝是其理也﹞\n【騑】驂也旁馬也﹝各本無上也字不可通今補攷禮記正義文選注引說文或作旁馬也三字或作驂旁馬也四字正由有二也字而奪一耳騑馬經典皆謂之驂故曰驂也下文云駕三馬曰驂許意古爲駕三馬之名後乃駕四駕六其旁馬皆得驂名矣故又申之曰旁馬旁者冡上在軛中言之不當衡下者謂之驂亦謂之騑駕三駕四所同也若小雅傳曰騑騑行不止之皃別爲一義﹞从馬非聲﹝甫微切十五部﹞\n【騈】駕二馬也﹝平帝本紀曰詔光祿大夫劉歆等襍定婚禮四輔公卿大夫士郞吏家屬皆以禮娶立軺倂馬服虔曰立軺小車也倂馬驪駕也按驪讀同伉儷非馬深黑色木部㮐下曰讀若驪駕是也倂馬謂之儷駕亦謂之騈倂騈皆从幷謂並二馬也左傳渾良夫乘中佃兩牡葢是駕二毛詩說士駕二禮王度記亦言士駕二王肅云夏后氏駕兩謂之麗騈之引伸凡二物幷曰騈﹞从馬幷聲﹝部田切古音在十一部﹞\n【驂】駕三馬也﹝驂三曡韵爲訓詩干旄良馬四之良馬五之良馬六之傳曰四之御四馬也五之驂馬五轡也六之四馬六轡也然則毛公有駕三之說矣王肅云古者一轅之車駕三馬則五轡其大夫皆一轅"},
{"n":"469-3","t":"車夏后氏駕兩謂之麗殷益以一騑謂之驂周人又益以一騑謂之駟本從一驂而來亦謂之驂經言驂則三馬之名五經異義天子駕數易孟京春秋公羊說天子駕六詩毛說天子至大夫同四士駕二詩云四騵彭彭武王所乘龍旂承祀六轡耳耳魯僖所乘四牡騑騑周道倭遲大夫所乘謹按禮王度記曰天子駕六諸侯與卿同駕四大夫駕三士駕二庶人駕一說與易春秋同駁曰玄之聞也周禮校人掌王馬之政凡頒良馬而養乘之乘馬一師四圉四馬爲乘此一圉者養一馬而一師監之也尚書顧命諸侯入應門皆布乘黃朱言獻四黃馬朱鬛也既實周天子駕六校人則何不以馬與圉以六爲數顧命諸侯何以不獻六馬易經時乘六龍者謂陰陽六爻上下耳豈故爲禮制王度記云天子駕六者自是漢法與古異大夫駕三者於經無以言之依鄭駁則古無駕三之制孔晁云馬以引重左右當均一轅車以兩馬爲服旁以一馬驂之則偏而不調非人情也株林曰乘我乘驕傳曰大夫乘驕則毛以大夫亦駕四也且殷之制亦駕四故王基云商頌約軧錯衡八鸞锵锵是則殷駕四不駕三也按詩箋曰驂兩騑也檀弓注曰騑馬曰驂葢古者駕四兩服馬夾輈在中左右各一騑馬左右皆可以三數之故謂之驂以其整齊如翼言之則謂之騑驂本非謂駕三也顧王度記曰大夫駕三故訓傳亦言驂馬五轡則是古有其說故許釋驂爲駕三然許不偁王度記天子駕六以下云云於騑下亦云驂也是說文晚成不堅執異義之說其說經非不與鄭合矣﹞从馬參聲﹝倉含切古音在七部﹞\n【駟】一乘也﹝周禮校人鄭司農注云四匹爲乘按乘者覆也車軛駕乎馬上曰乘馬必四故四馬爲一乘不必巳駕者也引伸之凡物四曰乘如乘矢乘皮乘韋乘壺皆是駟者馬一乘之名鄭淸人箋云駟四馬也按詩言四牡言四騏言四驖言四騵言四駱言四黃皆作四下一字皆馬名也言駟介言俴駟皆作駟謂有所以加乎駟者也今詩作駟驖駟騵而干旄疏引異義公羊隱元年疏說文驖字下皆不誤﹞从馬四聲﹝息利切十五部﹞\n【駙】副馬也﹝副者貳也漢百官公卿表奉車都尉掌御乘輿車駙馬都尉掌駙馬皆武帝初置晉尚公主者並加之師古曰駙副馬也非正駕車皆爲副馬﹞从馬付聲﹝符遇切古音在四部﹞一曰近也﹝附近字今人作附或作傅依此當作駙﹞一曰疾也﹝與赶音義皆相近﹞\n【𩤠】馬和也﹝和當作龢孫卿曰六馬不和則造父不能以致遠﹞从馬皆聲﹝戶皆切十五部﹞\n【駊】駊騀﹝逗二字曡韵﹞馬摇頭也﹝也廣韵作皃駊騀於頗俄皆近﹞从馬皮聲﹝普火切十七部﹞\n【騀】駊騀也从馬我聲﹝五可切十七部此二篆倂解各本譌舛今依全書通例及玉篇所載訂正﹞\n【𩥅】馬行皃﹝此當曰？？馬行皃淺人刪之也牛徐行曰？？馬徐行曰？？今人俗語如是矣﹞从馬舀聲﹝土刀切古音在三部按篇韵皆左舀右馬作？初學記引何承天纂文作？﹞\n【篤】馬行頓遟也﹝頓如頓首以頭觸地也馬行箸實而遟緩也古叚借篤爲竺字以皆竹聲也二部曰竺厚也篤行而竺廢矣釋詁曰篤固也又曰篤厚也毛詩椒𦕼大明公劉傳皆曰篤厚也凡經傳篤字固厚二訓足包之釋詁篤竺並列皆訓厚釋名曰篤築也築堅實穪也厚後也有終後也葢篤字之代竺久矣﹞从馬竹聲﹝冬毒切三部﹞\n【騤】馬行威儀也﹝馬行上當有騤騤二字詩三言四牡騤騤采薇傳曰彊也桑柔傳曰不息也烝民傳曰猶彭彭也各隨文解之許檃栝之云馬行威儀皃於曡韵取義也﹞从馬癸聲﹝渠追切十五部﹞詩曰四牡騤騤\n【𩦡】𩦡𩦡﹝二字今補﹞馬行徐而疾也从馬與聲﹝此篆各本作䮸解云學省聲於角切今正玉篇䮸弋魚弋庶二切馬行徐而疾次騤下駸上正與說文同然則古本與玉篇同可知矣廣韵平聲九魚䮸以諸切馬行皃去聲九御䮸羊洳切馬疾行皃集韵九魚䮸下曰說文馬行徐而疾引詩四牡䮸䮸類篇䮸羊諸羊茹二切說文馬行徐而疾引詩四牡䮸䮸是可證宋初大徐本不誤玉篇廣韵皆有䮸字訓馬腹下鳴不言出說文集韵類篇皆於䮸下云乙角切引說文馬行徐而疾也一曰馬腹下聲是當丁度司馬光編書時說文已或譌舛乃誤以爲一字兩義今本說文篆用䮸解用䮸正與鼎部鼏篆鼏解衣部袗篆袀解同誤葢本有䮸篆解馬腹下聲當與騫篆爲伍耳論語注曰與與威儀中適之皃心部"},
{"n":"470-3","t":"曰㦛趣步㦛㦛也蘇林漢書注曰懙懙行步安舒也是可以證䮸䮸之解矣五部﹞詩曰四牡䮸䮸﹝依集韵類篇王伯厚詩攷所引說文補今詩無此句小雅車攻大雅．韓奕皆云四牡奕奕古音奕之平聲讀弋魚切葢即其異文也﹞\n【駸】馬行疾皃﹝馬行上當本有駸駸字皃各本作也今依篇韵正小雅四牡傳曰駸駸驟皃驟者馬捷步也﹞从馬侵省聲﹝子林切七部﹞詩曰載驟駸駸\n【馺】馬行相及也﹝以曡韵爲訓西京賦薛解曰馺娑駘盪枍詣承光皆臺名按馺娑駘盪皆以馬行皃皃臺之高也﹞从馬及及亦聲﹝合二徐本訂穌合切七部﹞讀若爾雅曰小山馺﹝大徐本此下有大山？三字葢淺人所增耳小山馺今爾雅作小山岌許所據古本也讀若二字葢賸﹞\n【馮】馬行疾也从馬仌聲﹝皮冰切六部按馬行疾馮馮然此馮之本義也展轉他用而馮之本義廢矣馮者馬蹏箸地堅實之皃因之引伸其義爲盛也大也滿也懣也如左傳之馮怒離騷之馮心以及天問之馮翼惟象淮南書之馮馮翼翼地理志之左馮翊皆謂充盛皆畐字之合音叚借畐者滿也或叚爲凭字凡經傳云馮依其字皆當作凭或叚爲淜字如易詩論語之馮河皆當作淜也俗作憑非是﹞\n【𩣘】馬步疾也﹝按今人專輒字作輒似當作？爲近之﹞从馬耴聲﹝尼輒切八部﹞\n【騃】馬行㐹㐹也﹝人部曰㐹勇壯也吉日儦儦俟俟人部作伾伾俟俟韓詩作𩣚𩣚騃騃李賢注馬融傳引韓詩駓駓騃騃或羣或友李善注西京賦引韓詩章句曰趨曰𩣚行曰騃按毛傳亦曰趨則伾伾行則俟俟毛用叚借字韓乃正字也騃騃與俟俟音義同俟大也皆鉏里切方言曰癡騃也乃讀五駭切俗語借用之字耳﹞从馬矣聲﹝一部﹞\n【驟】馬疾步也﹝步下曰行也走下曰趨也行下曰人之步趨也然則行兼步與趨言之此馬行馬步馬走之別也小雅曰載驟駸駸按今字驟爲暴疾之詞古則爲屢然之詞凡左傳國語言驟者皆與屢同義如宣子驟諫公子商人驟施於國是也左傳言驟詩書言屢論語言屢亦言亟其意一也亟之本義敏疾也讀去吏切爲數數然數數然即是敏疾驟驟"},
{"n":"471-1","t":"之用同此矣數之本義計也讀所角切爲數數然乃又引伸爲凡迫促之意好學者必心知其意於此可見也馳驟字曲禮叚騶爲之﹞从馬聚聲﹝鉏又切古音在四部徐仙民毛詩音反爲在遘古音也﹞\n【𩢛】馬疾走也﹝廣韵作走疾﹞从馬匄聲﹝古𨔶切十五部﹞\n【颿】馬疾步也﹝馬之行疾於風故曰追奔電逐遺風﹞从馬風聲﹝此當云从馬風風亦聲或許舉聲包意或轉寫奪屚不可知也符嚴切廣韵符咸扶汎切七部按今有帆字船上幔以使風者也自杜注左傳巳用此字不必借颿﹞\n【驅】驅馬也﹝各本作馬馳也今正此三字爲一句驅爲篆文此三字言其義許之例如此驅馬常言耳盡人所知故不必易字以注之也驅馬自人䇿馬言之革部曰鞭驅也是其義也﹞从馬區聲﹝豈俱切古音在四部俗作駈﹞\n【敺】古文驅从攴﹝攴者小擊也今之扑字鞭箠策所以施於馬而驅之也故古文从攴引伸爲凡駕馭追逐之偁周禮以靈𡔷敺之以炮土之𡔷敺之孟子爲淵敺魚爲叢敺爵爲湯武敺民皆用古文其實皆可作"},
{"n":"471-2","t":"驅與殳部之毆義別﹞\n【馳】大驅也﹝詩每以馳驅並言許穆夫人首言載馳載驅下言驅馬悠悠馳亦驅也較大而疾耳﹞从馬也聲﹝直离切古音在十七部﹞\n【騖】亂馳也从馬敄聲﹝亡遇切古音在三部﹞\n【𩢾】次弟馳也﹝次弟成行列之馳也故从𠛱﹞从馬𠛱聲﹝力制切十五部玉篇作䮋﹞\n【騁】直馳也﹝節南山傳曰騁極也﹞从馬甹聲﹝丑郢切十一部﹞\n【駾】馬行疾來皃也﹝大雅緜曰混夷駾矣傳曰駾突也箋云混夷惶怖驚走奔突入柞棫之中﹞从馬兌聲﹝他外切十五部﹞詩曰昆夷駾矣﹝今詩昆作混按昆恐是譌字孟子亦作混﹞\n【䭿】馬有疾足也﹝奔軼絶塵字當作䭿今人用俊逸字當作䭿於此知騛篆下馬逸足之斷爲譌字矣﹞从馬失聲﹝大結切十二部按當依廣韵夷質切﹞\n【駻】馬突也﹝駻之言悍也淮南書作馯高曰馯馬突馬也﹞从馬旱聲﹝侯旰切十四部﹞\n【駧】馳馬洞去也﹝洞者疾流也以曡韵爲訓﹞从馬同聲﹝徒弄切九部﹞\n【驚】馬駭也﹝驚與警義別小雅徒御不警傳曰不警警也俗多譌驚﹞从馬敬聲﹝舉卿切十一部﹞\n【駭】驚也从馬亥聲﹝侯楷切古音在一部經典亦作駴戒聲亥聲同在一部也﹞\n【𩣇】馬奔也﹝奔者走也﹞从馬巟聲﹝呼光切十部按篇韵皆左巟右馬作？﹞\n【騫】馬腹墊也﹝墊各本作縶自篇韵己然小徐作𤍠則更誤今正土部曰墊者下也引春秋傳墊隘馬腹墊正俗所云肚腹低陷也仲尼弟子列傳閔損字子騫是其義矣考工記小體騫腹謂之羽屬詩無羊天保傳皆曰騫虧也干部曰虧者气損也按詩騫裳字本用此見詩左傳釋文謂摳衣不使盈滿也俗借褰絝字爲之習者不知其非矣﹞从馬寒省聲﹝去虔切十四部﹞\n【䮸】馬腹下聲也从馬學省聲﹝於角切三部按許書不必有此字姑補於此聲廣韵作鳴﹞\n【駐】馬立也﹝人立曰侸俗作住馬立曰駐﹞从馬主聲﹝中句切古音在四部﹞\n【馴】馬順也﹝古馴訓順三字互相叚借皆川聲也古文尚書五品不愻史記殷本紀及兩漢書及周禮地官注愻皆作訓而五帝本紀作五品不馴馴之本義爲馬順引伸爲凡順之偁﹞从馬川聲﹝此舉形聲包會意詳遵切十三部﹞\n【駗】駗驙﹝二字雙聲各本皆删今依玉篇補﹞馬載重難也﹝俗本重難下有行字非謂馬所負何者重難也﹞从馬㐱聲﹝張人切十二部﹞\n【驙】駗驙也从馬亶聲﹝張連切十四部﹞易曰乘馬驙如﹝周易屯六二屯如亶如乘馬班如亶俗作邅宋時經典釋文不誤許所據易葢上句作駗如驙如乘馬二字當爲誤文﹞\n【驇】馬重皃也﹝晉世家惠公馬騺不行即左傳晉戎馬還濘而止今本史記作騺譌字也秦本紀作馬騺不誤？部曰？驇不行也今本亦譌鷙莊子馬蹄篇闉枙驇曼崔云拒枙頓遲也今刻釋文亦譌从鳥而集韵類篇不誤車之前重曰？馬重曰驇其音義一也廣雅？駤止也駤即驇﹞从馬埶聲﹝各本埶譌執篆體上从執則失其聲矣今皆正陟利切十五部亦勑利切﹞\n【驧】馬曲？也﹝勹部曰？者曲脊也音義皆同﹞从馬鞠聲﹝巨六切三部玉篇作驧﹞\n【騬】犗馬也﹝牛部曰犗者？牛也其事一故其訓互通﹞从馬乘聲﹝食陵切六部﹞\n【𩡺】系馬尾也﹝此當依玉篇作結馬尾廣韵作馬尾結也結即今之髻字大玄曰車軨馬𩡺可以周天下范注軨轄繫𩡺尾結也釋文𩡺音介馬尾髻也按遠行必髻其馬尾𩡺與䯰音義同詩曰駟介左傳曰不介馬而馳疑介即古文𩡺﹞从馬介聲﹝古拜切十五部﹞\n【騷】摩馬也﹝各本摩馬上有擾也一曰四字淺人所增也今删正人曰搔馬曰騷其意一也摩馬如今人之刷馬引伸之義爲騷動大雅常武傳曰騷動也是也檀弓注曰騷騷爾大疾若屈原列傳曰離騷者猶離憂也此於騷古音與憂同部得之騷本不訓憂而擾動則生憂也故曰猶﹞从馬蚤聲﹝穌遭切古音在三部﹞\n【𩥇】馬轉臥土中也﹝韓詩外傳曰其馬佚而𩥇吾園而食吾葵﹞从馬展聲﹝張扇反十四部按各本無此篆藝文類聚引說文有之今依玉篇列字次弟補於此﹞\n【𩡳】絆馬足也﹝足字依韵會補糸部曰絆者馬繫也是爲轉注小雅白駒傳曰縶絆也周頌有客箋同莊子連之以羈馽即此字﹞从馬○其足﹝○象絆之形隸書作馽失其意矣陟立切七部﹞春秋傳曰韓厥執？前﹝前當作歬語見成公二年左傳今左作執縶馬前葢古本正作執？前改易誤衍耳許意絆是物？是人用物據傳文則謂絆爲？﹞讀若輒\n【縶】𩡳或从糸𡙕聲\n【駘】馬銜脫也﹝銜者馬勒口中者也脫當作挩解也馬銜不在馬口中則無以控制其馬崔實政論曰馬駘其銜是也銜脫則行遲鈍廣雅曰駑駘也是也又引伸爲寬大之意漢有臺名駘盪及春色駘蕩是也﹞从馬台聲﹝徒哀切一部亦徒亥切﹞\n【駔】壯馬也﹝壯各本作牡今正李善文選注引皆作壯戴仲達引唐本說文作奘馬也皆可證此猶牙下壯齒譌牡齒耳士部曰壯者大也介部奘者駔大也釋言曰奘駔也郭云今江東呼爲大駔而猶麤也按駔本大馬之偁引伸爲凡大之偁故駔篆下云奘馬而奘篆下伹云駔大許書義例之精密如此﹞从馬且聲﹝魏都賦注引說文千助反葢本音隱篇韵皆徂"},
{"n":"472-3","t":"古切五部大徐子朗切相傳下文別一義之音也﹞一曰駔會也﹝舊作馬蹲駔今依後漢郭太傳注所引正注引說文駔會也謂合兩家之買賣如今之度巿也下十三子葢系舊注駔會如今之牙行會俗作儈史記節駔會漢書作節駔儈漢書音義云駔亦是儈也後漢書王君公儈牛自隱徐廣曰駔音祖朗切馬儈也廣韵引晉令僧賣者皆當箸巾白帖頟言所儈賣及姓名一足白履一足黑履葢駔者本平會買賣馬之偁因以爲平會凡物之偁呂氏春秋段千木晉國之駔﹞\n【騶】廏御也﹝按騶之叚借作趣周禮詩周書之趣馬月令左傳謂之騶一用叚借一用本字也周禮乘馬一師四圉三乘爲皁皁一趣馬三皁爲𣪠𣪠一馭夫六𣪠爲廏廏一僕夫趣馬掌贊正良馬而齊其飮食掌駕說之頒鄭曰趣馬趣養馬者也按趣者疾也掌疾養馬故曰騶其字从芻馬正謂養馬也左傳程鄭爲乘馬御六騶屬焉使訓羣騶知禮杜注云六騶六閑之騶月令季秋命僕及七騶咸駕鄭云七騶謂趣馬主爲諸官駕說者也周禮趣馬統於馭夫馭夫統於廏之僕夫故約言之曰廏馭漢書材官騶發蘇林讀爲驟"},
{"n":"473","t":"如淳讀爲菆﹞从馬芻聲﹝此舉形聲包會意側鳩切四部﹞\n【驛】置騎也﹝言騎以別於車也馹爲傳車驛爲置騎二字之別也周禮傳遽注曰傳遽若今時乘傳騎驛而使者也葢乘傳謂車騎驛謂馬玉藻注云傳遽以車馬給使者也車謂傳馬謂遽渾言則傳遽無二析言則傳遽分車馬亦可證單騎從古而有非經典所無許傳下云遽也遽下云傳也此渾言也驛下云置騎也馹下云傳也此析言也置騎猶孟子言置郵俗用駱驛﹞从馬睪聲﹝羊益切古音在五部﹞\n【馹】傳也﹝各本傳上有驛字淺人所增今删正辵部曰遽者傳也人部曰傳者遽也釋言曰馹傳遽也許用釋言文左傳文十六年襄廿一年昭五年國語晉語韋杜注皆曰馹傳也爾雅舍人注曰馹尊者之傳也呂覽注曰馹傳車也按馹爲尊者之傳用車則遽爲卑者之傳用騎可知舍人說與許合俗字用馹爲驛故左傳文十六年傳注馹字皆譌驛成五年以傳召伯宗注曰傳驛也驛亦馹之譌﹞从馬曰聲﹝人質切十二部从日者謂如日之健行﹞\n【騰】傳也﹝傳與上文傳同皆張戀切引伸爲馳也爲"},
{"n":"473-1","t":"躍也﹞从馬朕聲﹝徒登切六部﹞一曰犗馬也﹝上文犗馬謂之騬則是騰爲騬之叚借字也亦有叚騰爲乘者如月令絫牛騰馬讀乘匹之乘﹞\n【䮤】苑名也﹝苑見下文䮤苑葢漢苑三十六所之一也﹞一曰馬白頟﹝與馰音義皆同鳥之白曰㿥白牛曰䮤﹞从馬隺聲﹝下各切古音在二部﹞\n【駉】牧馬苑也﹝苑所以養禽獸也景帝紀匈奴入上郡取苑馬武帝紀罷苑馬百官公卿表曰大僕邊郡六牧師菀令各三丞屬焉如淳曰漢儀注大僕牧師諸苑三十六所分布北邊西邊以郞爲苑監官養馬三十萬匹地理志北地郡靈州有河奇苑號非苑歸德有堵苑白馬苑郁郅有牧師苑師古曰苑謂馬牧也駉之義葢同閑牧馬之處謂之閑亦謂之駉﹞从馬冋﹝各本有聲字今删此重會意冋亦聲古熒切五經文字工營反十一部﹞詩曰在冋之野﹝冋各本作駉淺人不知許書之例者所改也今正魯頌曰駫駫牧馬在坰之野坰或冋字？古文冋字邑外謂之郊郊外謂之野野外謂之林林外謂之冋詩言牧馬在冋故偁爲从馬冋會意之"},
{"n":"473-2","t":"解與䕻下寷下相下云下引易買下引孟子說字形正同馬在冋爲駉猶艸木麗於地爲䕻也﹞\n【駪】馬衆多皃﹝皇皇者華云駪駪征夫傳曰駪駪衆多之皃按毛不曰馬者以詩言人也其引伸之義也許言馬者字之本義也以其字从馬焱部引詩莘莘征夫﹞从馬先聲﹝所臻切十三部﹞\n【駮】駮獸﹝駮字今補﹞如馬倨牙食虎豹﹝云如馬則非眞馬也自駮以下皆非眞馬故次於部末如馬倨牙食虎豹釋嘼毛傳同秦風言六駮者據所見而言也﹞从馬交聲﹝北角切古音在二部﹞\n【駃】駃騠﹝逗﹞馬父驘子也﹝謂馬父之騾也言馬父者以別於驢父之騾也今人謂馬父驢母者爲馬騾謂驢父馬母者爲驢騾不言驢母者疑奪葢當作馬父驢母驘也六字孟康曰駃騠生七日而超其母﹞从馬夬聲﹝古穴切十五部﹞\n【騠】駃騠也从馬是聲﹝杜兮切十六部﹞\n【驘】驢父馬母者也﹝者字今補崔豹曰驢爲牡馬爲牝即生騾馬爲牡驢爲牝生駏驉抱？子曰世不信騾乃驢馬所生云各自有種況乎仙者難知之事哉﹞从馬？聲﹝洛戈切十七部今字作騾﹞\n【䯁】或从羸﹝羸亦？聲也﹞\n【驢】驢獸﹝二字今補﹞佀馬長耳从馬盧聲﹝力居切五部按驢騾駃騠騊駼驒騱大史公皆謂爲匈奴奇畜本中國所不用故字皆不見經傳葢秦人造之耳若鄕射禮閭中注云閭獸名如驢一角或曰如驢岐蹄引周書北堂以閭閭斷非驢也而或以爲一物何哉﹞\n【𩥃】驢子也﹝何承天纂文同﹞从馬冡聲﹝莫紅切九部﹞\n【驒】驒騱﹝逗﹞野馬屬﹝屬各本作也今依大平御覽正依爾雅則騊駼爲野馬故許謂驒騱爲野馬屬郭注子虛賦曰野馬如馬而小驒騱駏驉類也﹞从馬單聲﹝古音在十四部郭璞張守節皆音顚大徐代何切乃下文別一義之音也﹞一曰驒馬﹝二字各本奪今補驒騱合二字爲一物此單言驒爲一物名之宜正者也﹞靑驪白鱗﹝靑黑色之馬起白片如鱗然釋嘼曰靑驪粼驒魯頌毛傳同郭云色有淺深斑駁隱粼今之連錢騘也郭意與許略異﹞文如鼉魚也﹝謂如鼉魚靑黑而白斑也鼉見黽部謂之魚者水蟲皆得名魚也似鰕魚則曰騢似鼉魚則曰驒音各相同也徒河反十四十七部之合音﹞\n【騱】驒騱也﹝依韵會訂﹞从馬奚聲﹝胡雞切十六部﹞\n【騊】騊駼﹝逗﹞北野之良馬也﹝釋嘼曰騊駼馬野馬如淳漢書注曰騊駼野馬也師古曰騊駼出北海中其狀如馬非野馬也楊雄傳前番禺後陶塗師古曰國名出騊駼按如淳用爾雅爲訓顏氏駁之誤矣騊駼爲北野之良馬故謂之野馬﹞从馬匋聲﹝徒刀切古音在三部﹞\n【駼】騊駼也从馬余聲﹝同都切五部﹞\n【驫】衆馬也﹝廣雅曰驫驫走皃也吳都賦驫䮅飍矞善曰衆馬走皃也﹞从三馬﹝甫虬切三部纂文音風幽切﹞\n文一百一十五﹝今補䮸𩥇二篆則當云一十七重八\n【𢊁】解廌獸也﹝四字一句﹞佀牛一角﹝各本皆作似山牛今刪正玉篇廣韵及大平御覽所引皆無山也﹞古者決訟令觸不直者﹝下者字依玉篇補神異經曰東北荒中有獸見人鬥"},
{"n":"474-1","t":"則觸不直聞人論則咋不正名曰獬豸論衡曰獬豸者一角之羊性識有罪臯陶治獄有罪者令羊觸之按古有此神獸非必臯陶賴之聽獄也廣韵曰字林字樣作解廌廣雅作？？陸作獬豸陸謂陸法言切韵也廌與解曡韵與豸同音通用廌能止不直故古訓爲解左傳宣十七年庶有廌乎杜注廌解也釋文本作廌正義本作豸陸云廌解之訓見方言孔云豸解也方言文今方言卷十二瘛解也瘛必廌之誤字既誤後乃反以胡計耳左釋文大書廌字俗改爲鳩莫能諟正﹞象形﹝謂象其頭角也﹞从豸省﹝此下當有豸亦聲宅買切十六部﹞凡廌之屬皆从廌\n【𡦳】解𢊁屬也﹝葢亦神獸﹞从廌𡥈聲﹝古孝切二部按廣韵作？玉篇作？皆从孝﹞\n【薦】獸之所食艸﹝艸部曰荐艸席也與此義別而古相叚借左氏傳戎狄荐居服虔云荐艸也言狄人逐水艸而居徙無常處是則子愼謂荐即薦之叚借字也莊子麋鹿食薦釋文引三蒼注曰六蓄所食曰薦凡注家云薦進也者皆荐之叚借字荐者藉也故引伸之義爲進也陳也﹞从廌艸﹝會意作甸切十三部﹞古者神人㠯廌遺黃帝﹝絫𧦝曰解廌單𧦝曰廌﹞帝曰何食何處曰食薦﹝當作艸﹞夏處水澤冬處松柏﹝此說从廌艸之意初造字時因廌食艸成字後乃用爲凡獸所食艸之偁不入艸部者重廌也﹞\n【灋】㓝也﹝㓝者罰辠也易曰利用㓝人以正法也引伸爲凡模笵之偁木部曰模者法也竹部曰笵者法也土部曰？者鑄器之法也﹞平之如水从水﹝說从水之意張釋之曰廷尉天下之平也﹞廌所㠯觸不直者去之从廌去﹝下廌字今依韵會補此說从廌去之意法之正人如廌之去惡也方乏切八部﹞\n【法】今文省﹝許書無言今文者此葢隸省之字許書本無或增之也如艸部本有㪿無折﹞\n【佱】古文\n\n文四重二\n【鹿】鹿獸也﹝鹿字今補三字句韵會作山獸﹞象頭角四足之形﹝盧谷切三部﹞鳥"},
{"n":"474-3","t":"鹿足相比从比﹝依韵會訂說从比之意也上言？象其足矣此當有一曰二字鳥鹿皆二足相距密不同他獸相距寬故鳥从匕鹿从比比密也古匕與比通用故槩之曰从比﹞凡鹿之屬皆从鹿\n【麚】牡鹿也﹝釋嘼曰鹿牡麚﹞从鹿叚聲﹝古牙切古音在五部俗作䴥﹞㠯夏至解角﹝月令仲夏之月日長至鹿角解﹞\n【麟】大牡鹿也﹝牡各本及集韵類篇皆譌牝今正玉篇曰麟大麚也是也子虛賦射麋腳麟謂此按許此篆爲大麚麐篆爲麒麐經典用仁獸字多作麟葢同音叚借﹞从鹿㷠聲﹝力珍切十二部﹞\n【麀】牝鹿也﹝釋嘼曰鹿牝麀小雅吉日傳曰鹿牝曰麀按引伸爲凡牝之偁大雅靈臺傳曰麀牝也左傳思其麀牡曲禮父子聚麀皆謂即牝字也詩一言騋牝三言麀鹿皆取生息蕃多之意﹞从鹿牝省﹝會意按牝本从匕聲讀扶死反麀音葢本同後人以鹿聲呦呦改其音並改其字作？耳於虬切三部﹞\n【𪋎】或从幽聲﹝按上二篆鉉本在部末鍇本無知古本次此鍇本奪而未補鉉本則補而"},
{"n":"475","t":"綴於後也今更正﹞\n【𪋐】麛也﹝各本麛上有鹿字今依李善刪吳都賦翳薈無𪋯鷚李善𪋯音須引說文麛也按廣韵𪋯入十一虞？入二十九換以許讀若偄訂之是許本从耎而从需者乃轉寫譌俗也古音需聲在五部耎聲在十四部﹞从鹿耎聲讀若偄弱之偄﹝奴亂切十四部﹞\n【麛】鹿子也﹝釋嘼曰鹿子麛字亦作麑論語麑裘即麛裘國語注曰鹿子曰麑麋子曰䴠按䴠王制衹作天注云少長曰天﹞从鹿弭聲﹝莫兮切十六部皃聲同部也﹞\n【麉】鹿之絶有力者﹝釋獸文﹞从鹿幵聲﹝古賢切十二部今爾雅作？﹞\n【麒】麒麟仁獸也﹝各本無麒麟二字今依初學記補公羊傳曰麟者仁獸也何注狀如麕一角而戴肉設武備而不爲害所以爲仁也麟者木精毛詩傳曰麟信而應禮左傳服虔注麟中央土獸土爲信信禮之子修其母致其子視明禮修而麟至思睿信立而白虎擾言從？成而神龜在沼聽聦知正而名川出龍貌恭性仁則鳳皇來儀此左氏毛氏說與公羊說不同也五經異義許愼謹案禮運云麟鳳"},
{"n":"475-1","t":"龜龍謂之四靈龍東方也虎西方也鳳南方也龜北方也麟中央也是異義謂麟爲信獸從左毛說矣而此云仁獸何也異義早成說文解字晚定此云仁獸用公羊說以其角端戴肉不履生蟲不折生艸也鄭駁異義曰五事言作從從作乂言於五事屬金孔子作春秋故應以金獸性仁之瑞鄭說與奉德侯陳欽說略同鄭云金獸性仁許云仁獸與鄭駁無異但鄭君黨錮事解箋毛詩信而應禮乃依毛說與駁異義相違是知學固與年而徙矣﹞麇身牛尾一角﹝爾雅釋獸文﹞从鹿其聲﹝渠之切一部？部曰杜林以？爲麒﹞\n【麐】牝麒也﹝張揖注上林賦曰雄曰麒雌曰麟其狀麇身牛尾狼題郭璞曰麒似麟而無角﹞从鹿吝聲﹝力珍切按吝聲古音在十三部經典麒麟無作麐者惟爾雅从吝而亦云本又作麟許書別麟麐爲二又別麒麟之牡牝未知許書古本固如此不玉篇廣韵皆麟麐爲一字許書葢本無麐字淺人所增今於麒篆下補麒麟二字於仁獸之上而刪麐篆倂解說則於古經傳及爾雅皆無不合單𧦝麟者大牡鹿也𧦝麒麟者仁獸也麒麟可單𧦝麟麐者麟之"},
{"n":"475-2","t":"或字﹞\n【麋】鹿屬从鹿米聲﹝武悲切十五部﹞麋冬至解角﹝月令仲冬日短至麋角解夏小正十有一月隕麋角﹞\n【麎】牝麋也﹝釋獸曰麋牡麐牝麎吉日其祁孔有箋云祁當作麎麎麋牝也大司馬注鄭司農曰五歲爲愼後鄭云愼讀爲麎麋牝曰麎按麎在漢時必讀與祁音同故後鄭得定詩之祁爲麎字林麎讀上尸反徐音同沈巿尸反皆本古說也爾雅音義引字林上尸反宋本不誤俗改爲上刃反葢古書之難讀如此﹞从鹿辰聲﹝植鄰切十三部﹞\n【麔】麋牡者﹝見釋獸﹞从鹿咎聲﹝其久切三部﹞\n【𪊨】大麇也﹝麋各本誤麋今正釋獸曰𪊨大麕旄毛狗足郭云旄毛者㺜長也山海經注曰麂似獐而大㺜毛狗腳﹞狗足从鹿旨聲﹝居履切十五部﹞\n【麂】或从几﹝几聲中山經如此作﹞\n【麇】麞也﹝釋獸曰麕牡麌牝麜其子麆許書皆無其字葢鹿旁皆後人所箸也﹞从鹿囷省聲﹝葢小篆省囷爲禾也居筠切古音在十三部﹞\n【麕】籒文不省﹝今詩如此作﹞\n【麞】麋屬"},
{"n":"475-3","t":"也﹝伏侯古今注曰麞有牙而不能噬考工記繢人山以章鄭云章讀爲獐獐山物也齊人謂麇爲獐陸機詩疏云麏麞也靑州人謂之麏按麞異於麋者無角﹞从鹿章聲﹝諸良切十部﹞\n【麠】大？也牛尾一角﹝？各本作鹿誤今正釋獸云麠大麃牛尾一角許所本也史武帝紀漢郊祀志皆曰郊雍一角獸若麃然武帝所正是麠葢麃似麞無角大麃有一角則謂之麠當時有司因一角附會爲麟也﹞从鹿畺聲﹝舉卿切古音在十部﹞\n【麖】或从京﹝蜀都吳都二賦如此作此與䲔或从京正同﹞\n【麃】麞屬﹝鉉本作麠屬鍇本作麋屬今依韵會本麃者麞屬也麞者麋屬也韋昭曰楚人謂麋爲？葢麃似麋而無角陸機詩疏曰四足之美有？㒳足之美有鷮﹞从鹿㶾省聲﹝薄交切二部詩鄭風駟介麃麃傳云武皃葢儦儦之叚借字也﹞\n【麈】麋屬﹝說文自麋至麈皆說麋屬乾隆三十一年　純皇帝目驗　御園麈角於冬至皆解而麋角不解　敕改時憲書麋角解之麋爲麈因知今所謂麈正古所謂麋也吳都賦注云旄麈有尾故翦"},
{"n":"476","t":"之﹞从鹿主聲﹝之庾切古音在四部﹞\n【麑】狻麑獸也﹝釋獸曰狻麑如虦貓食虎豹﹞从鹿兒聲﹝五雞切十六部按此篆與犬部狻篆疑皆後人所增﹞\n【麙】山羊而大者細角﹝此七字文理不順疑有誤當作山羊而大角者﹞从鹿咸聲﹝胡毚切七部按釋獸說麙與此絶異﹞\n【麢】大羊而細角﹝釋獸曰麢大羊山海經作麢本艸作羚羊﹞从鹿霝聲﹝郞丁切十一部﹞\n【𪊧】鹿屬从鹿圭聲﹝古攜切十六部﹞\n【𪋧】如小麋臍有香﹝釋獸曰麝父麕足郭云腳似麇﹞从鹿䠶聲﹝神夜切古音在五部﹞\n【𪋮】佀鹿而大﹝楊雄蜀都賦麢𪋮鹿麝﹞从鹿與聲﹝羊茹切五部﹞\n【麗】旅行也﹝此麗之本義其字本作丽旅行之象也後乃加鹿耳周禮麗馬一圉八麗一師注曰麗耦也禮之儷皮左傳之伉儷說文之驪駕皆其義也㒳相附則爲麗易曰離麗也日月麗乎天百穀艸木麗乎土是其義也麗則有耦可觀㸚部曰麗？猶靡麗也是其義也㒳而介其間亦曰麗離卦之一陰"},
{"n":"476-1","t":"麗二陽是也﹞鹿之性見食急則必旅行﹝此說从鹿之意也見食急而猶必旅行者義也小雅呦呦鹿鳴食野之苹傳曰鹿得蓱呦呦然鳴而相呼𢡆誠發乎中以興嘉樂賓客當有𢡆誠相招呼以成禮也北史裴安祖聞講鹿鳴而兄弟同食古文衹作丽後乃加鹿之意如是﹞从鹿丽﹝各本丽下有聲字今正从鹿五經文字作从鹿省葢張氏所據如是故隸書多作麗少一畫郞計切十五部﹞禮麗皮納聘葢鹿皮也﹝聘禮曰上介奉幣儷皮士冠禮主人酬賓束帛儷皮儷即麗之俗鄭注儷皮㒳鹿皮也鄭意麗爲兩許意麗爲鹿其意實相通士冠注曰占文麗爲離﹞\n【丽】古文\n【𠧥】篆文麗字﹝古文皆作篆文毛刻作籒文集韵類篇曰古作丽？玉篇又乖異不同廣韵則麗丽各字疑丽者古文麗者籒文？者小篆也然小篆多用麗爲形聲﹞\n文二十六﹝今刪𪋝　重六﹝按此部各本？下麛上有𪋝篆云鹿迹也从鹿速聲桑谷切無論橫亙令上下二篆不相接釋獸曰麋其跡鹿其迹速又作？麇其迹解兔其迹迒廣雅緫之曰踈解亢迹也疎曹憲匹迹反是可以證古爾雅之作速不作速即加鹿亦當作？不从速辵部曰速籒文迹速無妨專爲鹿迹之名即作？亦必匹迹切在十六部不得从速桑谷切在三部也許書有？篆必是淺人據誤本爾雅所羼入今刪正集韵疎或迹字資昔切又按麒麟作麒麐而麟爲別一字求之古文往住不合麐爲牝麒何以經傳不𧦝麒但𧦝麟且又何不言牡曰麒也鳥部以鳳居首此亦當鹿篆之下出麒篆解云麒麟仁獸也麇身牛尾一角从鹿其聲又出麟篆解云麒麟也从鹿麟聲一曰麟大牡鹿也又出麐篆解云或从吝聲以下乃次麚篆乃合今本恐非古本耳　改？篆爲？篆次於麉篆之下解云鹿迹也从鹿速速籒文迹乃合\n【麤】行超遠也﹝鹿善驚躍故从三鹿引伸之爲鹵莽之偁篇韵云不精也大也疏也皆今義也俗作麁今人槩用粗粗行而麤廢矣粗音徂古切﹞从三鹿﹝三鹿齊跳行超遠之意字統云警防也鹿之性相背而食慮人獸之害也故从三鹿楊氏與許乖異如此倉胡切五部﹞凡麤之屬皆从麤\n【𪋻】鹿行揚土也﹝羣行則揚土甚引伸爲凡揚土之偁土部曰埃塵也塺塵也坋塵也釋詁塵久也即桑柔傳之塡久也東山傳烝窴也箋云古者聲窴塡塵同也又甫田傳曰尊者食新農夫食陳按窴塡塵陳四字同音皆訓久當是塡爲正字塡者？也？則安定窴鎭與塡同塵陳皆叚借字也﹞从麤土﹝不入土部者重麤也直珍切十二部﹞\n【𡔚】籒文﹝揚土上散故从二土在上﹞\n文二重一\n【㲋】㲋獸也﹝㲋字今補三字句﹞佀兔靑色而大﹝中山經綸山其獸多閭麈麢㚟郭注㚟似兔而鹿腳靑色音綽按㚟乃㲋之俗體耳集韵別爲兩字非也﹞象形頭與兔同足與鹿同﹝合二形爲一形也丑略切按言部曰訬讀若㲋則古音在二部﹞凡㲋之屬皆从㲋\n【𠕗】籒文\n【毚】狡兔也﹝小雅巧言傳曰毚兔狡兔也按狡者少壯之意﹞兔之駿者﹝駿者良才者也﹞从㲋兔﹝兔之大者則爲㲋之類士咸切八部﹞\n【𣬕】獸名从㲋吾聲讀若寫﹝司夜切古音在五部﹞\n【𣬎】？獸也﹝三字句﹞佀狌狌﹝曲禮曰狌狌能言不離禽獸諸家說狌狌如狗聲如小兒嗁其字亦作猩猩玉篇廣韵皆曰？似貍疑似狌狌三字當作似貍二字﹞从㲋夬聲﹝古穴切十五部﹞\n文四重一\n【兔】兔獸也﹝各本作獸名今正三字句﹞象兔踞﹝兔字今補踞俗字也當作居﹞後尾形﹝其字象兔之蹲後露其尾之形也湯故切五部俗作菟﹞兔頭與㲋頭同凡兔之屬皆从兔\n【逸】失也﹝此以曡韵爲訓亡逸者本義也引伸之爲逸游爲暇逸﹞从辵兔﹝會意夷質切十二部﹞兔謾訑善逃也﹝說从辵兔之意謾訑皆欺也謾音蠻訑言部作詑音大和切兔善逃故从兔辵猶隹善飛故奪从手持隹而失之皆亡逸之意﹞\n【冤】屈也﹝屈不伸也古亦叚宛爲冤﹞从？兔﹝會意一音莫狄切覆也於袁切十四部﹞兔在冂下不得走益屈折也﹝枉曲之意取此﹞\n【婏】兔子也﹝釋獸曰兔子婏本或作嬔按女部曰嬔生子齊均也此云婏兔子也則二字義別矣郭云俗𧦝曰䨲﹞婏疾也﹝此上當有一曰二字﹞从女兔﹝芳萬切十四部按爾雅音義匹萬反又匹附反恐當前一音爲是後一音非﹞\n【𠓗】疾也﹝玉篇廣韵皆曰急疾也今作䞯少儀曰毋拔來毋報往注云報讀爲赴疾之赴拔赴皆疾也按赴䞯皆即？字今字？䞯皆廢矣﹞从三兔﹝與三馬三鹿三犬三羊三魚取"},
{"n":"477-2","t":"意同兔善走三之則更疾矣芳遇切古音葢在三部﹞闕﹝此闕謂闕其讀若也然其音固傳矣﹞\n【免】兔逸也从免不見足會意﹝許書失此字而形聲多用爲偏旁不可闕也今補免免之異異於其足能鹿㲋从比鳥烏兔从匕兔象其蹲居之形有足有尾其字當橫視之兔之走最迅速其足不可諟見故免省一畫兔不見於人則謂之免孫子云始如處女敵人開戶後如脫兔敵不及拒是也此二字之別也引伸之凡逃逸者皆謂之免假借爲袒免爲免薧依毛詩與洒韵古音在十三部轉入十四部也今音忙辨切錢氏大昕云兔免當是一字漢人作𣜩誤分之似未然俛从免自是會意﹞\n文五﹝今補免篆則爲文六\n【萈】山羊細角者从兔足从𥄕聲﹝𥄕部下曰从从目萈从𥄕胡官切十四部𥄕在十五部合音冣近俗作羱﹞凡萈之屬皆从萈讀若丸寬字从此﹝寬用爲聲﹞\n文一\n【犬】狗之有縣蹏者也﹝有縣蹏謂之犬叩氣吠謂之狗皆於音得義此與後蹄廢謂之彘三毛聚居謂之豬竭尾謂之豕同明一物異名之所由也莊子曰狗非犬司馬彪曰同實異名夫異名必由實異君子必貴游藝也﹞象形﹝苦泫切十四部﹞孔子曰視犬之字如畫狗也﹝又曰牛羊之字以形聲今牛羊犬小篆即孔子時古文也觀孔子言犬即狗矣渾言之也﹞凡犬之屬从犬\n【狗】孔子曰狗叩也叩气吠㠯守﹝吠以當作以吠許書有扣無叩扣訓牽馬也疑古本有叩字而許逸之叩觸也从卩口聲叩气者出其气也一說叩即敂之俗敂者擊也几以此擊彼皆曰敂犬敂气吠亦是以內禦外鴻範五行傳注曰犬畜之以口吠守者也屬言按釋獸云未成豪狗與馬二歲曰駒熊虎之子曰豿同義皆謂稚也﹞从犬句聲﹝古厚切四部﹞\n【獀】南越名犬獿獀也﹝獿獀曡韵"},
{"n":"478","t":"字南越人名犬如是今江浙尚有此語﹞从犬叜聲﹝所鳩切三部﹞\n【尨】犬之多毛者﹝釋嘼毛傳皆曰尨狗也此渾言之許就字分別言之也引伸爲襍亂之偁小戎箋曰䝉尨是也牛白黑襍毛曰牻襍語曰哤皆取以會意﹞从犬彡﹝會意彡以言其多毛也莫江切九部﹞詩曰無使尨也吠﹝召南野有死麇文﹞\n【狡】少犬也﹝犬各本作狗今依急就篇注事類賦注作犬淮南俶眞訓狡狗之死也割之有濡高注狡少也引伸爲狂也滑也疾也健也﹞从犬交聲﹝古巧切二部﹞匈奴地有狡犬巨口而黑身﹝周書王會解匈奴以狡犬狡犬者巨身四尺果顏注急就篇曰狡犬匈奴中大犬也鉅口而赤身﹞\n【㺜】犬惡毛也﹝爾雅旄毛郭云㺜長也﹞从犬農聲﹝奴刀切古音在九部乃容反﹞\n【猲】猲獢﹝各本奪此二字今依全書通例補雙聲字也﹞短喙犬也﹝見釋嘼毛詩傳﹞从犬曷聲﹝許謁"},
{"n":"415-2","t":"切十五部毛詩作歇爾雅又作？今爾雅釋文作獥乃轉寫譌字也詩釋文曰說文音火"},
{"n":"478-1","t":"遏反﹞詩曰載獫猲獢﹝秦風四驖文﹞爾雅曰短喙犬謂之猲獢﹝釋嘼文此引詩又引爾雅可以證不？不來也騋牝驪牝也二條皆有譌奪﹞\n【獢】猲獢也从犬喬聲﹝許驕切二部毛詩又作驕﹞\n【獫】長喙犬也﹝見釋嘼毛詩傳﹞一曰黑犬黃頭﹝別一義﹞从犬僉聲﹝虛檢切七部詩釋文引說文力劒反﹞\n【㹥】黃犬黑頭﹝廣雅說犬屬有㹥﹞从犬主聲讀若注﹝之戍切古音在四部﹞\n【猈】短脛犬﹝犬舊作狗今正說解中例云犬也猈之言卑也言矲？也﹞从犬卑聲﹝薄蟹切十六部﹞\n【猗】犗犬也﹝犬曰猗如馬曰騬牛曰犗羊曰羠言之不妨通互耳有用爲歎䛐者齊風傳曰猗嗟歎辭商頌傳曰猗歎辭是也衞風傳曰猗猗美盛皃檜風傳曰猗儺柔順也節南山傳曰猗長也皆以音叚借也有叚爲兮字者魏風淸且漣猗淸且直猗淸且淪猗是也有叚爲加字者小雅猗于𤱔𠀉是也有叚爲倚字者小雅有實其猗是也﹞从犬奇聲﹝於离切古音在十七部﹞\n【狊】犬視皃从犬目﹝古闃切古十六部按爾雅須屬鳥曰狊此謂鳥振其毛羽如犬張目也釁撟須狊皆謂須眉髦鬛之而毛觜之鼓動也故槩之曰須屬﹞\n【𤟟】竇中犬聲﹝犬鳴竇中聲𤟟𤟟然也﹞从犬音音亦聲﹝乙咸切七部﹞\n【默】犬暫逐人也﹝叚借爲人靜穆之偁亦作嘿﹞从犬黑聲讀若墨﹝莫北切一部﹞\n【猝】犬从艸曓出逐人也﹝叚借爲凡猝乍之偁古多叚卒字爲之﹞从犬卒聲﹝麤𣳚切十五部﹞\n【猩】猩猩犬吠聲﹝遠聞犬吠聲猩猩然也﹞从犬星聲﹝桑經切十一部按禮記爾雅皆有猩猩記曰猩猩能言猩猩亦作狌狌許不錄狌字猩字下亦不言獸名豈以形乍如犬因之得名故與﹞\n【㺌】犬吠不止也从犬兼聲讀若檻﹝胡黯切七部﹞一曰兩犬爭也﹝於兼犬取意﹞\n【㺖】小犬吠从犬？聲﹝荒檻切八部﹞南陽新野有㺖鄕﹝野各本作亭今正南陽郡新野縣見地理志郡國志今河南南陽府新野縣南有漢新野故城﹞\n【猥】犬吠聲﹝此本義也廣韵曰鄙也今義也﹞从犬畏聲﹝鳥賄切十五部﹞\n【獿】獿﹝逗此複舉字之未删者﹞㺒也﹝？部夔今作獶作猱獿則別一字別一義﹞从犬夔聲﹝女交切古音在三部﹞\n【㺒】犬獿獿咳吠也﹝廣雅曰擾也﹞从犬翏聲﹝火包切古音在三部﹞\n【㺑】犬容頭進也﹝也當作皃漢書曰容頭過身﹞从犬參聲﹝山檻切七部按此字集韵類篇皆云疏簪切犬容頭進皃不言出說文小徐無此篆﹞一曰賊疾也﹝賊疾疑有誤﹞\n【𤟌】嗾犬厲之也﹝口部曰嗾使犬聲也厲之猶勉之也引伸爲凡勸免之偁方言曰自關而西秦晉之間相勸曰聳或曰奬中心不欲而由旁人之勸語亦曰聳凡相被飾亦曰奬﹞从犬將省聲﹝即兩切十部俗作奬﹞\n【㹽】犬齧也﹝犬字今補﹞从犬戔聲﹝初版切十四部﹞\n【㹪】惡健犬也﹝廣雅曰狼也﹞从犬删省聲﹝所晏切十四部廣韵又平聲﹞\n【狠】犬鬥聲﹝犬各本作吠今依宋本及集韵正鬥各本作鬬今正今俗用狠爲很許書很狠義別﹞从犬艮聲﹝五還切古音在十三部﹞\n【㺕】犬鬥聲﹝鬥字今正﹞从犬番聲﹝附袁切十四部﹞\n【狋】犬怒皃﹝漢書東方朔傳曰狋吽牙者兩犬爭也﹞从犬示聲﹝漢書五伊反玉篇魚饑切十五部大徐語其切非也﹞一曰犬難附﹝附各本譌得今依集韵類篇正附猶近也﹞代郡有狋氏縣﹝地理志郡國志同孟康曰狋音權氏音精﹞讀又若銀﹝上文云示聲則在脂微而又讀入文䰟部或曰當作讀若銀在下文从犬斤聲之下﹞\n【㹞】犬吠聲﹝九辨猛犬狺狺而迎吠王注讒佞讙呼而在側也狺即㹞字﹞从犬斤聲﹝語斤切十三部﹞\n【獡】犬獡獡不附人也﹝良犬宋獡以此得名亦作猎作㹱﹞从犬舄聲南楚謂相驚曰獡﹝方言曰獡驚也宋衞南楚凡相驚曰獡或曰透透式六反﹞讀若愬﹝式略切五部古愬讀如朔﹞\n【獷】犬獷獷不可附也﹝呂氏春秋荊文王得茹黃"},
{"n":"479-1","t":"之狗說苑作如黃廣雅犬屬有楚黃廣韵作楚獚經典釋文作楚獷實一字也引伸爲凡麤惡皃之偁漢書曰獷獷亡秦﹞从犬廣聲﹝古猛切古音在十部﹞漁陽有獷平縣﹝地理志郡國志同服䖍曰音鞏﹞\n【狀】犬形也﹝引伸爲形狀如類之引伸爲同類也﹞从犬爿聲﹝鉏亮切十部﹞\n【𤞛】妄彊犬也从犬壯壯亦聲﹝徂朗切十部﹞\n【獒】犬知人心可使者﹝知一作如公羊傳曰靈公有周狗謂之獒何注周狗可以比周之狗所指如意者按周狗爾雅注及博物志或譌作害狗不可爲據也釋嘼曰犬高四尺曰獒﹞从犬敖聲﹝五牢切二部﹞春秋傳曰公嗾夫獒﹝宣六年左傳文﹞\n【獳】怒犬皃从犬需聲讀若槈﹝奴豆切又乃矦切四部或作？者譌字也﹞\n【狧】犬食也﹝爾雅牛曰齝羊曰？麋鹿曰齸鳥曰嗉寓鼠曰嗛當補之曰犬曰狧犬食主舌他物主喉也漢吳王濞傳曰狧穅及米史記作𦧇𦧇見舌部以舌取食也食爾反狧讀如答異字異音而同義顏注云狧"},
{"n":"479-2","t":"古𦧇字乃大誤﹞从犬舌﹝小徐衍聲字﹞讀如比目魚鰈之鰈﹝魚部不收鰈字而此有之爾雅鰈本或作鰨葢許書鰨即鰈也他合"},
{"n":"98-3","t":"切八部亦作㹺﹞\n【狎】犬可習也﹝引伸爲凡相習之偁古叚甲爲之衞風傳曰甲狎也此言叚借也﹞从犬甲聲﹝胡甲切八部﹞\n【狃】犬性忕也﹝忕大徐作驕非忕習也余制切心部作㤤習也㤤即忕之譌也狃本謂犬性之忕引伸叚借爲凡忕習之偁鄭風傳曰狃習也國語韋注左傳杜注皆曰狃忕也﹞从犬丑聲﹝女久切三部﹞\n【獪】狡獪也从犬會聲﹝方言劋蹶獪也秦晉之間曰獪楚謂之劋或曰蹶鄭曰蔿或曰婚又曰央亡嚜杘婚獪也又曰㞕？獪也郭云獪古狡㹟字﹞从犬會聲﹝古外切十五部按此篆葢本謂犬叚借之言人大徐本在狡㺜二篆間非是今依小徐及玉篇次於此﹞\n【犯】㑴也﹝本謂犬叚借之謂人﹞从犬㔾聲﹝防險切七部﹞\n【猜】恨賊也﹝本謂犬叚借之謂人﹞从犬靑聲﹝倉才切古在十一部﹞\n【猛】健犬也﹝叚借爲凡健之偁﹞从犬孟聲﹝莫杏切古音在十部﹞\n【犺】健犬也﹝本謂犬引伸謂人廣韵曰猰犺不順﹞从犬亢聲﹝苦浪切十部﹞\n【㹤】多畏也﹝本謂犬叚借謂人﹞从犬去聲﹝去劫切古音葢在五部﹞\n【怯】杜林說㹤从心﹝今字皆用伯山說也﹞\n【獜】健也﹝廣韵引犬健也今本奪犬字﹞从犬㷠聲﹝力珍切十二部﹞詩曰盧獜獜﹝齊風文毛詩作令令纓環聲許葢取三家詩也﹞\n【獧】疾跳也﹝跳者躍也﹞一曰急也﹝獧狷古今字今論語作狷孟子作獧是也論語曰狂者進取狷者有所不爲也大徐別增狷篆非﹞从犬睘聲﹝古縣切十四部﹞\n【倏】犬𧺆疾也﹝依韵會本訂引伸爲凡忽然之詞或叚儵字爲之﹞从犬攸聲讀若叔﹝式竹切三部﹞\n【狟】犬行也﹝廣韵作大犬也﹞从犬亘聲﹝胡官切十四部﹞周書曰尚狟狟﹝牧誓文今作桓桓許用孔壁中古文也釋訓曰桓桓威也魯頌傳曰桓桓威武皃然則狟狟者桓桓之叚借字此亦"},
{"n":"480","t":"以𡚽爲好以？爲䈼以？爲疾以圉爲繹之例﹞\n【犻】過弗取也﹝此有誤字玉篇但云犬過廣韵但云拂取疑當合之曰犬過拂取﹞从犬？聲讀若孛﹝蒲𣳚切十五部篇韵皆步內切﹞\n【𤟍】犬張耳皃从犬易聲﹝陟革切十六部﹞\n【猌】犬張齗怒也﹝齗齒本也﹞从犬來聲﹝此从犬來會意聲字衍當刪﹞讀又若銀﹝又字衍魚僅切古音在十二部﹞\n【犮】犬走皃﹝依篇韵訂﹞从犬而丿之曳其足則剌犮也﹝丿余制切抴也抴引也剌犮行皃剌音辣犮與𣥠音義同𣥠下曰足剌𣥠也蒲撥切十五部﹞\n【戾】曲也﹝了戾乖戾很戾皆其義也引伸之訓爲罪見釋詁詩毛傳又訓爲至訓爲來訓爲止訓爲待訓爲定皆見釋詁毛傳皆於曲引伸之曲必有所至故其引伸如是釋言曰疑休戾也﹞从犬出戶下﹝會意郞計切十五部﹞犬出戶下爲戾者身曲戾也﹝各本少犬出戶下爲五字今補正戶下猶戶閬戶之下必有閾閾高則犬出必曲身又或戶闔犬擠出亦"},
{"n":"480-1","t":"必偏曲其身此說戾字會意本義叚借用廣而本義廢矣﹞\n【獨】犬相得而鬥也﹝鬥各本作鬬今正凡爭鬥字許作鬥鬬者遇也其義各殊今人乃謂鬬正鬥俗非也﹞从犬蜀聲﹝徒谷切三部﹞羊爲羣犬爲獨﹝犬好鬥好鬥則獨而不羣引伸叚借之爲專壹之偁小雅正月傳曰獨單也孟子曰老而無子曰獨周禮大司宼注曰無子孫曰獨中庸大學皆曰愼其獨戾獨等字皆叚借義行而本義廢矣﹞一曰北嚻山有獨𤞞獸如虎白身豕鬛尾如馬﹝山海經北山經曰北嚻之山有獸焉其狀如虎而白身犬首馬尾彘鬛名曰獨𤞞郭圖贊亦云虎狀馬尾號曰獨𤞞﹞\n【𤞞】獨𤞞獸也从犬谷聲﹝此蒙上文言獨𤞞而終之依全書之例則當次於狻玃以下余蜀切三部郭音谷﹞\n【𤣔】秌田也﹝釋天曰秋獵爲獮鄭君韋昭薛綜杜預皆曰獮殺也釋獮爲殺者以曡韵爲訓古音獮與璽同也若明堂位叚省爲獮取其雙聲耳﹞从犬﹝取載獫？獢之意﹞壐聲﹝各本篆作璽云璽聲非是依左傳釋文正此从"},
{"n":"480-2","t":"小篆文非从籒文也息淺切古音在十五部﹞\n【𥙮】？或从示宗廟之田也故从豕示﹝此篆文及解疑皆有譌不能遽定姑仍其舊﹞\n【獵】放獵逐禽也﹝放小徐作畋畋平田也非許義韵會作效效疑校之譌校獵見吳都賦葢即孟子之獵較也校獵二字逗以逐禽釋之蔡邕月令章句曰獵捷也白虎通曰四時之田緫名爲獵毛詩不狩不獵箋云冬獵曰狩宵田曰獵此因經文重言而分別之也引伸爲凌獵爲捷獵﹞从犬巤聲﹝良涉切八部﹞\n【獠】獵也﹝許渾言之釋天析言之曰宵田爲獠管子四稱篇獠獵畢弋﹞从犬尞聲﹝力照切二部﹞\n【狩】火田也﹝火各本作犬不可通今依韵會正釋天曰冬獵爲狩周禮左傳公羊穀梁夏小正傳毛詩傳皆同又釋天曰火田爲狩許不偁冬獵而偁火田者火田必於冬王制曰昆蟲未蟄不以火田故言火以該冬也孟子曰天子適諸矦曰巡狩巡狩者巡所守也此謂六書叚借以守爲狩有叚守爲狩者如明夷于南狩天王狩于河陽皆或作守是也﹞从犬守聲﹝書究切三部﹞易曰明夷于南狩﹝明夷九三爻辭﹞\n【臭】禽走臭而知其迹者犬也﹝走臭猶言逐氣犬能行路蹤迹前犬之所至於其气知之也故其字从犬自自者鼻也引伸叚借爲凡气息芳臭之偁﹞从犬自﹝尺救切三部﹞\n【獲】獵所獲也﹝故从犬引伸爲凡得之偁﹞从犬蒦聲﹝胡伯切古音在五部﹞\n【獘】頓仆也﹝人部曰仆者頓也謂前覆也人前仆若頓首然故曰頓仆﹞从犬敝聲﹝毗祭切十五部﹞春秋傳曰與犬犬獘﹝僖四年左傳文引此證从犬之意也獘本因犬仆製字叚借爲凡仆之偁俗又引伸爲利弊字遂改其字作弊訓困也惡也此與改奬爲㢡正同﹞\n【斃】獘或从𣦸﹝經書頓仆皆作此字如左傳斃於車中與一人俱斃是也今左傳犬獘亦作犬斃葢許時經書斃多作獘﹞\n【獻】宗廟犬名羹獻犬肥者以獻﹝此說从犬之意也曲禮曰凡祭宗廟之禮犬曰羹獻按羹之言良也獻本祭祀奉犬牲之偁引伸之爲凡薦進之偁按論語鄭注曰獻猶賢也獻得訓賢者周禮注獻讀爲儀是以伏生尙書民儀有十夫古文尙書作民獻咎繇誤古文萬邦黎獻漢孔宙𥓓費鳳𥓓斥彰長田君𥓓皆用黎儀字皆用伏生尙書也班固北征頌亦用民儀字﹞从犬鬳聲﹝許建切十四部﹞\n【𤜵】獟犬也从犬幵聲﹝五甸切十四部﹞一曰逐虎犬也﹝廣韵曰逐獸犬葢唐人避諱改﹞\n【獟】？犬也﹝二篆爲轉注﹞从犬堯聲﹝五弔切二部﹞\n【狾】？犬也﹝左傳哀十二年國狗之瘈無不噬也杜云瘈狂也按今左傳作瘈非古也許所見作狾﹞从犬㪿聲﹝㪿各本作折篆體亦誤今正征例切十五部﹞春秋傳曰狾犬入華臣氏之門﹝襄十七年左傳曰國人逐瘈狗瘈狗入于華臣氏無之門二字漢五行志作狾﹞\n【狂】狾犬也﹝二篆爲轉注叚借之爲人病之偁﹞从犬？聲﹝巨王切十部﹞\n【𢚇】古文从心﹝按此字當从古文作小篆變爲从犬非也﹞\n【類】穜類相佀唯犬爲甚﹝說从犬之意也類本謂犬相佀引伸叚借爲凡相佀之偁釋詁毛傳皆曰類善也釋類爲善猶釋不肖爲不善也左傳𠛬之頗類叚類爲纇﹞从犬頪聲﹝廣韵引無聲字按此當云頪亦聲頪難曉也力遂切十五部﹞\n【狄】北狄也﹝北各本作赤誤今正赤狄乃錯居中國狄之一種耳許書蟲部曰南蠻曰東南閩越大部曰東方夷羊部曰西方羌豸部曰北方貉則此必言北狄狄與貉皆在北而貉在東北狄在正北釋地曰九夷八狄七戎六蠻謂之四海八蠻在南方六戎在西方五狄在北方李巡云五狄者一曰月支二曰穢貊三曰匈奴四曰箄于五曰白屋王制明堂位皆言東夷南蠻西戎北狄﹞本犬穜﹝此與蠻閩本虵穜貉本豸種羌本羊穜一例﹞狄之爲言淫辟也﹝此與孔子曰貉之言貉貉惡也一例惡與貉辟與狄皆㬪韵爲訓風俗通云狄父子㛮叔同穴無別狄者辟也其行邪辟其類有五按辟者今之僻字﹞从犬亦省聲﹝徒歷切十六部按亦當作朿李陽冰云蔡中郞以豊同豐李丞相持朿作亦所謂持朿作亦者指迹狄二字言迹籒文作𨒪狄之古文籒文亦必作？是以詩瞻卬狄與刺韵屈原九章悐與積擊策蹟"},
{"n":"481-2","t":"適蹟益韵古音在十六部也若从亦聲則古音在五部而非其韵然自李斯變古籒爲篆文其形已誤而其聲至今不誤聖人諭書名之澤長矣﹞\n【狻】狻麑﹝逗﹞如虦苗？虎豹﹝苗各本作貓今依虎部正虦苗謂淺毛也釋獸曰虎竊毛謂之虦苗狻麑如虦苗？虎豹許所本也於此詳之故鹿部麑下衹云狻麑也全書之例如此凡合二字成文者其義詳於上字同部異部皆然﹞从犬﹝非犬而从犬者猶或行或飛或毛或嬴或介或鱗皆从虫也以下同﹞夋聲﹝素官切十四部﹞見爾雅\n【玃】大母猴也﹝各本無大今依爾雅釋文元應書廣韵補釋獸曰貜父善顧郭云貑貜也似獮猴而大色蒼黑能攫持人善顧盼按張揖注上林賦曰玃似獮猴而大﹞善攫持人好顧盼﹝七字依元應補攫俗作玃誤﹞从犬矍聲﹝俱縛切五部﹞爾雅曰玃父善顧﹝各本此下有玃持人也四字正由上奪而衍於此今删﹞\n【猶】玃屬﹝釋獸曰猶如麂善登木許所說謂此也曲禮曰使民決嫌疑定猶豫正義云說文猶玃屬豫𧰼屬此二獸"},
{"n":"481-3","t":"皆進退多疑人多疑惑者似之故謂之猶豫按古有以聲不以義者如猶豫雙聲亦作猶與亦作冘豫皆遲疑之皃老子豫兮如冬涉川猶兮若畏四鄰離騷心猶豫而狐疑以猶豫二字皃其狐疑耳李善注洛神賦乃以猶獸多豫狐獸多疑對說王逸注離騷絶不如此禮記正義則又以猶與豫二獸對說皆郢書燕說也如九歌君不行兮夷猶王逸即以猶豫解之要亦是雙聲字春秋經猶三望猶朝于廟猶繹今謂可已而不已者曰猶即猶豫夷猶之意也釋詁曰猷謀也釋言曰猷圖也召南傳曰猶若也說文圖者畫也計難也謀者慮難也圖謀必酷肖其事而後有濟故圖也謀也若也爲一義周禮以猶鬼神示之居猶者圖畫也是則皆從遲疑鄭重之意引伸之魏風毛傳猷可也可之義與庶幾相近庶幾與今語猶者相近也釋詁又曰猷道也以與由音同秩秩大猷漢書作大繇可證釋詁又云猷巳也謂巳然之䛐亦即猶三望之類也﹞从犬酋聲﹝以周切三部今字分猷謀字犬在右語助字犬在左經典絕無此例﹞一曰隴西謂犬子爲猶﹝此別一義益證从犬之意﹞\n【狙】玃屬﹝莊子狙公賦芧司馬彪云狙一名獦牂似猨而狗頭喜與雌猨交崔譔向秀謂之猵狙釋文狙七餘反﹞从犬且聲﹝親去切五部按親去切非也本七餘切自叚借爲覻字而後讀去聲周禮蜡氏注狙司即覻伺也倉頡篇曰狙伺𠋫也史漢狙擊秦皇帝伏䖍應劭徐廣皆曰狙伺也方言自關而西曰素或曰狙郭注云狙伺也此皆千恕切﹞一曰犬暫齧人者﹝犬下各本有也字今依李善劇秦美新注删李云且餘反﹞一曰犬不齧人者﹝此亦當且餘反﹞\n【㺅】夔也﹝夔上當有母猴二字夔下曰獸也一名母猴爲下曰母猴也玃下曰大母猴也禺下曰母猴屬也夔下曰食母猴母猴乃此獸名非謂牝者沐猴獮猴皆語之轉字之譌也陸佃據桺子厚之言曰蝯靜而猴躁其性迥殊按許書亦猴與蝯別析言之也若蝯下曰禺屬禺下曰母猴屬毛傳曰猱猿屬猱即說文之夔字是二者可相爲屬而非一物也爾雅曰猱蝯善援謂二者一類﹞从犬侯聲﹝乎溝切四部﹞\n【㺉】犬屬﹝疑犬屬之上當有？貜二字淺人妄删之詳於此故豸部但曰？貜也﹞𦝫巳"},
{"n":"482-1","t":"上黃𦝫巳下黑食母猴﹝上林賦郭樸注同此而腰以前黃腰以後黑奪去四字當校補南都賦注李善引說文按史漢文𨕖之上林賦文𨕖之南都廣韵一屋說此物皆作从豕廣韵十八藥又引說文？貜作貜㝷許書爲小豚非一物一字也將由寫者亂之﹞从犬㱿聲讀若構﹝火屋切三部﹞\n【狼】佀犬銳頭白頰高歬廣後﹝詳其狀可識別也毛傳曰狼獸名釋獸曰狼牡貛許謂貛即貒﹞从犬良聲﹝魯當切十部﹞\n【狛】如狼善驅羊从犬白聲讀若檗﹝當言柏今人黃檗字作黃柏正雙聲之轉也﹞甯嚴讀之若淺洦﹝寗嚴葢博訪通人之一也洦淺水皃見水部俗作泊非也古音傍各切狛大徐匹各切玉篇白駕切廣韵作？亦白駕切古音在五部﹞\n【獌】狼屬从犬曼聲﹝舞販切十四部﹞爾雅曰貙獌佀貍﹝釋獸曰貙佀貍郭云今貙虎也大如狗文似貍釋獸又曰貙䝢似貍郭云今山民呼貙虎之大者爲貙豻按郭語則二條一物也故許貙"},
{"n":"482-2","t":"下獌下皆偁貙獌似貍郭注子虚賦云蟃蜒大獸似貍長百㝷則以西京賦巨獸百㝷者掍而一之恐附會矣﹞\n【狐】䄏獸也鬼所乘之﹝爾雅音義無之字﹞有三德其色中和小歬大後﹝廣韵作豐後﹞死則𠀉首﹝音義廣韵皆作首𠀉﹞謂之三德﹝御覽有此四字﹞从犬瓜聲﹝戸吳切五部﹞\n【獺】水狗也﹝小徐作小狗大徐作如小狗今依廣韵訂﹞食魚﹝大徐上有水居二字乃上文作如小狗因妄增﹞从犬賴聲﹝他𨔶切十五部﹞\n【猵】獺屬﹝楊雄蜀都賦作猵羽獵賦江賦作獱郭樸三蒼解詁云獱似狐靑色居水中食魚﹞从犬扁聲﹝布玄切十二部按易翩與鄰韵服䖍獱音賓李善獱音頻古扁聲賓聲同在十二部也今韵乃猵入先獱入眞矣﹞\n【獱】或从賓\n【猋】犬走皃﹝引伸爲凡走之偁九歌猋遠舉兮雲中王注猋去疾皃爾雅扶搖謂之猋作此字﹞从三犬﹝此與驫麤？同意甫遥切二部﹞\n文八十三重五\n【㹜】㒳犬相齧也﹝㒳各本作兩今正﹞从二犬﹝義見於形也語斤切十三部﹞凡㹜之屬皆从㹜\n【㺇】司空也﹝此空字衍司者今之伺字以司釋㺇以曡韵爲訓也許書無伺字以司爲之玉篇㺇注云察也今作伺覗按希馮直以㺇爲伺覗之古字葢用許說也其字从㹜葢謂㒳犬吠守伺察之意﹞从㹜𦣞聲﹝息茲切一部司事者必𦣞動有言形聲中有會意后司字亦从口也﹞復說獄司空﹝此句上有奪字某復者姓名也某復說獄司空曰㺇別一義也周禮司救役諸司空注如漢法城旦舂鬼薪白粲之類儒林列傳大后怒曰安得司空城旦書乎徐廣曰司空掌𠛬徒之官也如淳說都司空主罪人應劭漢官儀曰綏和元年罷御史大夫官法周制初置司空議者又以縣道官有獄司空故覆加大爲大司空是則漢時有都司空有獄司空皆主罪人皆有治獄之責以其辨獄也故从㹜㹜者獄之省﹞\n【獄】确也﹝召南傳曰獄埆也埆同确堅剛相持之意﹞从㹜从言﹝魚欲切三部﹞二犬所㠯守也﹝說从㹜之意韓詩曰宜犴宜獄鄕亭之繫曰犴朝廷曰獄獄字从㹜者取相爭之意許云所以守者謂𨻼牢拘罪之處也﹞\n文三\n【鼠】穴蟲之緫名也﹝其類不同而皆謂之鼠引伸之爲病也見釋詁毛詩正月作癙雨無正作鼠實一字也﹞𧰼形﹝上𧰼首下𧰼足尾書吕切五部﹞凡鼠之屬皆从鼠\n【𪖇】？鼠也﹝三字爲句各本皆删一字淺人所爲也以下皆同廣雅謂之白？王氏念孫曰？之言皤也﹞从鼠番聲讀若樊﹝附袁切十四部﹞或曰鼠婦﹝此別一義釋蟲曰蟠鼠負蟠即？字負即婦字今之瓮底蟲也虫部又云𧉅威委黍委黍鼠婦也﹞\n【䶅】䶅鼠出胡地皮可作裘从鼠各聲﹝下各切五部﹞\n【鼢】地中行鼠伯勞所化也﹝中字依爾雅䧽文補化各本作作今依廣韵所引字林正釋獸有鼢鼠郭云地中行者陶隱居云鼹鼠一名隱鼠一名鼢鼠常穿耕地中討掘即得蘇頌圖經曰即化爲鴽者也按依許氏說百勞化田鼠而田鼠化鴽物類遞嬗有如斯矣方言謂之䵓鼠䵓即犁字自其場起若耕言之則曰犁鼠﹞一曰偃鼠﹝此一曰猶一名也偃之言隱也俗作鼹莊子云鼹鼠飮河止於滿腹﹞从鼠分聲﹝房吻切十三部莊子釋文引說文舊音扶問反﹞\n【蚡】或从虫分﹝周禮艸人墳壤用麋故書墳作蚠鄭司農云多蚠鼠也﹞\n【䶄】䶄令鼠也﹝四字句令平聲䶄令曡韵字﹞从鼠平聲﹝薄經切十一部﹞\n【鼶】鼶鼠也﹝三字句見小正九月﹞从鼠虒聲﹝息移切十六部﹞\n【𪕚】竹鼠也如犬﹝後世所謂竹？也莊子作畱又作？﹞从鼠丣聲﹝各本作畱省聲今正力求切三部﹞\n【鼫】五技鼠也能飛不能過屋能緣不能竆木能游不能渡谷﹝三句一韵﹞能穴不能掩身能走不能先人﹝二句一韵﹞此"},
{"n":"483-2","t":"之謂五技﹝五字依詩碩鼠正義補釋獸鼠屬有鼫鼠孫炎云五技鼠也舍人樊光同易晉九四晉如鼫鼠九家易以五技鼠釋之荀卿云梧鼠五技而竆詩．魏風碩鼠碩鼠無食我黍鄭箋云碩大也不言五技是詩碩鼠非鼫鼠崔豹古今注乃云螻蛄一名鼫鼠有五能而不成技術此語殊誤螻蛄不妨名鼫鼠要不得云有五技也倘許謂螻蛄則此篆必次於部末如黽部之蝇鼄馬部之驘驢騊駼等字矣﹞从鼠石聲﹝常隻切古音在五部﹞\n【鼨】豹文鼠也﹝釋獸曰鼨鼠豹文鼮鼠郭讀以豹文下屬云鼠文采如豹者漢武帝時得此鼠孝廉郞終軍知之賜絹百匹按文𨕖注藝文類聚皆引竇氏家傳載此事系之光武時竇攸以豹文爲鼮鼠則同惟唐書盧若虚傳云時有異鼠者豹首虎臆大如拳職方辛怡諫謂之鼮鼠而賦之若虚曰非也此許愼所謂鼨鼠豹文而形小一坐盡驚玉裁謂他人讀爾雅皆豹文鼮鼠爲句終軍竇攸辛怡諫從之許讀爾雅鼨鼠豹文爲句盧若虚從之其是非訖難定也許有鼨無鼮疑爾雅六字爲一物﹞从鼠冬聲﹝職戎切九部﹞\n【𪔻】籒文省﹝？古文終﹞\n【𪕶】鼠屬从鼠益聲﹝於革切十六部﹞\n【貖】或从豸作\n【鼷】小鼠也﹝何休公羊傳注云鼷鼠鼠中之微者玉篇云有螫毒食人及鳥獸皆不痛今之甘口鼠也﹞从鼠奚聲﹝胡雞切十六部﹞\n【鼩】精鼩鼠也﹝四字一句爾雅謂之鼩鼠郭注小鼱鼩也亦名？鼩漢書東方朔傳如淳注曰鼱鼩小鼠也音精劬據爾雅釋文字林有鼱字﹞从鼠句聲﹝其俱切古音在四部﹞\n【鼸】䶃也﹝爾雅鼸鼠郭云以頰裹藏食者﹞从鼠兼聲﹝𠀉檢切七部﹞\n【䶃】鼠屬﹝廣韵謂之？鼠﹞从鼠今聲讀若含﹝胡男切七部﹞\n【鼬】如鼠﹝如鼠小徐作如鼦鼦乃俗貂字貂鼠屬也﹞赤黃色尾大食鼠者﹝見小正爾雅今之黃鼠狼也﹞从鼠由聲﹝余救切三部﹞\n【䶂】胡地風鼠﹝郭注爾雅鼫鼠云形大如鼠頭似兔尾有毛靑黃色好在田中食粟豆關西呼爲䶂鼠見廣雅音雀按廣雅云䶂鼠鼫鼠與景純皆合䶂鼫爲一物以說文正之鼫與䶂迥非一物也葢俗語有移"},
{"n":"484","t":"易其名者耳﹞从鼠勺聲﹝之若切古音在二部﹞\n【𪕎】鼠屬从鼠宂聲﹝而隴切九部按此字或讀余救切要與鼬非一物﹞\n【𪕊】？鼠佀雞鼠尾从鼠此聲﹝即移切十五十六部﹞\n【鼲】鼲鼠出丁零胡皮可作裘﹝魏志注引魏略云丁零國出名鼠皮靑昆子白昆子皮王氏引之云昆子即鼲子也後漢書鮮卑傳云鮮卑有貂豽鼲子皮毛柔輭天下以爲名裘按今俗語通曰灰鼠聲之轉也如揮翬皆本軍聲﹞从鼠軍聲﹝乎昆切十三部﹞\n【𪕮】斬？鼠黑身白𦝫若帶手有長白毛佀握版之狀類蝯蜼之屬﹝見上林西京賦諸家說其狀乖異不同其字或作螹胡或作獑胡或作獑猢或作？？﹞从鼠胡聲﹝戸吳切五部﹞\n文二十重三\n【能】熊屬﹝左傳國語皆云晉侯夢黃能入於寢門韋注曰能似熊凡左傳國語能作熊者皆淺人所改也﹞足佀鹿﹝故皆从比也㲋足彘足亦同﹞从肉﹝猶龍之从肉也﹞㠯聲﹝奴登切古者在一部由之而入於咍則爲奴來切由一部而入於六部則爲奴登切其義則一也﹞能獸堅中故偁賢能﹝賢古文作臤臤堅也﹞而彊壯偁能傑也﹝此四句發明叚借之恉賢能能傑之義行而本義幾廢矣子下曰十一月陽氣動萬物滋人以爲偁亦此例也韋朋來西烏五篆下說解皆此例﹞凡能之屬皆从能\n\n文一\n【熊】熊獸佀豕山凥﹝俗作居﹞冬蟄﹝見夏小正﹞从能炎省聲﹝按炎省聲則當在古音八部今音羽弓切雒誥火始燄燄漢書作庸庸淮南書東北曰炎風一作融風皆古音之證左傳正義曰張叔反論云賓爵下革田鼠上騰牛哀虎變鯀化爲熊久血爲燐積灰生蠅或疑熊當爲能王劭曰古人讀雄與熊皆"},
{"n":"484-2","t":"于陵反張叔用舊音傅玄潛通賦與終韵用新音也玉裁謂熊不妨古反于陵要之反論必是能字春秋左氏敬嬴公穀作頃熊葢炎熊嬴三字雙聲﹞凡熊之屬皆从熊\n【羆】如熊黃白文﹝見釋獸﹞从熊罷省聲﹝以一能當二能也彼爲切古音在十七部﹞\n【𥀍】﹝古文从皮﹞\n文二重一\n【火】𤈦也﹝𤈦各本作燬今正下文曰𤈦火也爲轉注﹞南方之行炎而上﹝與木曰東方之行金曰西方之行水曰北方之行相儷成文﹞𧰼形﹝大其下銳其上呼果切古音在十五部﹞凡火之屬皆从火\n【炟】上諱﹝漢章帝名也伏侯古今注曰炟之字曰著按許書本不書其篆但曰上諱後人補書之次於此者尊上也玉篇曰爆也廣韵曰火起也其字从火旦聲當割切十四十五部﹞\n【𤈦】火也从火尾聲﹝許偉切十五部﹞詩曰王室如𤈦﹝周南汝墳文今詩作燬毛傳燬火也按爾雅亦作燬釋言曰燬火也詩釋文曰燬音毀齊人謂火曰燬郭樸又音貨字書作𤈦說文同一音火尾反夫曰燬說文作𤈦則說文之有𤈦無燬可知矣曰𤈦一音火尾反則𤈦本音燬可知矣方言曰㷄火也楚轉語也猶齊言𤈦也燬𤈦實一字方言齊曰𤈦即爾雅郭注之齊曰燬也俗乃強分爲二字二音且肊造齊人曰燬吳人曰𤈦之語又於說文別增燬篆陸德明所據不如此﹞\n【燬】火也从火毀聲春秋傳曰衞侯燬﹝許偉切按此篆許所本無當刪﹞\n【燹】火也﹝韵會引字林曰逆燒也﹞从火豩聲﹝穌典切十三部﹞\n【焌】然火也﹝以火燒物曰然﹞从火夋聲﹝子寸切又倉矞切十三部﹞周禮曰遂䶴其焌﹝周禮垂氏曰凡卜以明火𤑔燋遂龡其焌契以授卜師注云焌讀如戈鐏之鐏謂之契柱燋火而吹之也士喪禮楚？置於燋在龜東楚？即契所用灼龜也燋謂炬其存火﹞焌火在歬㠯？焯龜﹝此許引周禮而釋其焌之義似有舛誤依鄭注則契即楚？楚？柱於炬然之"},
{"n":"485","t":"用以灼龜焌者謂吹而然之也﹞\n【尞】祡祭天也﹝示部祡下曰燒柴尞祭天也是祡尞二篆爲轉注也燒柴而祭謂之祡亦謂之尞亦謂之？木部曰？祡祭天神周禮？燎字當作？尞凡祡尞作柴燎者皆誤字﹞从火昚﹝會意力照切二部﹞昚古文愼字﹝見心部﹞祭天所㠯愼也﹝說从昚之意﹞\n【然】燒也﹝通叚爲語䛐訓爲如此爾之轉語也﹞从火肰聲﹝如延切十四部俗作燃非是﹞\n【䕼】或从艸難﹝徐鉉等曰艸部有此字此重出與火部無涉也按篆當作？或古本作？轉寫奪火耳漢五行志巢？墮地廣韵引陸佐公石闕銘㓝酷？炭﹞\n【爇】燒也从火蓺聲﹝徐鉉等曰說文無蓺字當从火从艸𤍽省聲按埶即聲不必云𤍽省如劣切十五部﹞春秋傳曰𤑔僖負羈﹝僖卄八年左傳曰𤑔僖負羈氏﹞\n【燔】𤑔也﹝按許㸋與燔字別㸋者宗廟火炙肉也此因一从火一从炙而別之毛於瓠葉傳曰加火曰燔於生民傳曰傅火曰燔古文多作燔不分別也﹞从火番聲﹝附袁切十四部﹞\n【燒】𤑔也﹝二篆爲轉注﹞从火堯聲﹝式昭切二部﹞\n【烈】火猛也﹝大雅曰載燔載烈傳曰傅火曰燔貫之加于火曰烈商頌曰如火烈烈引伸爲光也業也又方言曰餘也按烈訓餘者盛則必盡盡則必有所餘也又鄭風火烈具舉傳曰烈列也此謂烈即列之叚借字列者古迾字也﹞从火列聲﹝良薛切十五部﹞\n【炪】火光也﹝類篇作火不光集韵六術曰炪爩煙皃類篇同又九迄曰炪爩煙出也煙盛則光微此葢與上火猛作反對語﹞从火出聲﹝職悅切十五部﹞商書予亦炪謀﹝般庚上文此與叚𡚽爲好叚狟狟爲桓桓叚？爲竹蔑同壁中古文叚炪爲拙也今尙書作拙者葢孔安國以今字讀之也﹞讀若巧拙之拙﹝其同音也故相叚借﹞\n【熚】熚𤒓火皃﹝熚？曡韵字如水部之畢沸﹞从火畢聲﹝卑吉切十二部﹞\n【𤒓】熚𤒓也﹝玉篇云火盛皃廣韵云鬼火﹞从火？聲﹝敷勿切十五部﹞？籒文悖字﹝見言部﹞\n【烝】火气上行也﹝此烝之本義引申之則烝進也如詩信南山甫田傳泮水箋是也又引申之則久也衆也久之義如釋詁曰烝塵也東山傳曰烝窴也常棣傳曰烝塡也皆是鄭云古聲窴塡塵同是也衆之義如東山烝在栗薪傳烝民傳是也又引申之則君也釋詁及文王有聲傳是也又厚也泮水傳曰烝烝厚也是也左傳凡下婬上謂之烝﹞从火？聲﹝煑仍切六部經典多叚蒸爲之者﹞\n【烰】烝也﹝詩生民烝之浮浮釋訓曰烰烰烝也毛傳曰浮浮氣也按爾雅不偁詩全句故曰烝也而巳毛釋詩全句故曰浮浮氣也許於此當合二古訓爲解曰烰烰烝皃謂火氣上行之皃也或轉寫者刪之耳﹞从火孚聲﹝縛牟切三部﹞詩曰烝之烰烰﹝今詩作浮浮﹞\n【煦】烝也﹝方言煦煆熱也乾也吳越曰煦煆按熱廣雅作𤑔誤樂記注曰以氣曰煦﹞一曰赤皃﹝日部曰昫日光出溫也按昫煦古通用煦葢日出之赤色﹞一曰𥁕潤也﹝首一義足兼之文𨕖注引韓詩章句煦暖也﹞从火昫聲﹝香句切古音在四部廣韵又況羽切方言注讀如州吁之吁﹞\n【熯】乾皃﹝乾讀如干此與日部暵同音同義从火猶从日也易說卦傳王肅王弼本作燥萬物者莫熯乎火說文日部及徐邈本作莫暵字有分見而實同者此類是也﹞从火漢省聲﹝人善切十四部依楚茨音義人善呼旦二反﹞詩曰我孔熯矣﹝小雅．楚茨文此偁詩說叚借也楚茨毛傳曰熯敬也熯本不訓敬而傳云爾者謂熯即戁之叚借字也心部曰戁敬也長發傳曰戁恐也是其義也﹞\n【炥】火皃﹝按此篆當是？之或體﹞从火弗聲﹝普活切十五部廣韵符弗切﹞\n【熮】火皃从火翏聲﹝烙蕭切古音在三部﹞逸周書曰味辛而不熮﹝逸字衍當刪九經字樣引無逸字可證周書葢七十一篇之周書今本未見有此句吕覽．本味篇曰辛而不烈周書作不熮字異義同方言注曰癆瘌皆辛螫也按此等字皆雙聲同義而癆爲尤近﹞\n【焛】火皃从火？省聲﹝？見門部作？者誤﹞讀若㷠﹝良刄切十二部﹞\n【㷳】火色也﹝韓子齊伐魯索䜛鼎以其鴈往齊人曰鴈也魯人曰眞也鴈葢即㷳之叚借字如今之作僞古物曰燒瘢貨是也俗"},
{"n":"486","t":"作眞贗﹞从火雁聲讀若鴈﹝五妟切十四部﹞\n【熲】火光也﹝小雅不出於熲傳曰熲光也箋云不得出於光明之道按火光者字之本義傳不言火但言光者其引申之義也﹞从火頃聲﹝古迥切十一部﹞\n【爚】火光也﹝光各本作飛今依文𨕖琴賦景福殿賦注元應書卷九正西都賦震震爚爚雷奔電激震震謂雷爚爚謂電也李善引字指曰儵爚電光也按此字或借爲燿字或借爲鑠字或作爍者俗體也﹞从火龠聲﹝以灼切二部﹞一曰𤑔也﹝又一義﹞\n【熛】火飛也﹝元應引三蒼云熛迸火也吕氏春秋云突泄一熛焚宮燒𧂐班固答賓戯借猋爲之﹞从火？聲讀若摽﹝甫遥切二部當必遥切按同部票熛二字同音同義熛即票聲似票正熛俗故集韵類篇韵會皆合二爲一然李善元應所引皆有熛字玉篇亦分載未容改併﹞\n【熇】火𤍽也﹝大雅板傳曰熇熇然熾盛也易家人嗃嗃鄭云苦𤍽之意是嗃即熇字也釋文曰劉作熇熇﹞从火高聲﹝火屋切古音在二部﹞詩曰多將熇熇\n【烄】交木然也﹝交烄曡韵玉篇曰交木然之以尞祡天也﹞从火交聲﹝古巧切二部﹞\n【𤇇】小𤑔也﹝𤑔或作熱誤節南山釋文正義引作？亦誤節南山曰憂心如惔古本毛詩作如？故毛傳曰？燔也瓠葉傳曰加火曰燔許曰燔𤑔也𤑔加火也是毛訓作𤑔許則別之云小𤑔耳方言廣雅曰？明也此引伸之別一義﹞从火𢆉聲﹝𢆉各本誤作干篆體亦誤今正干部曰入一爲干入二爲𢆉𢆉讀若飪？从𢆉聲故古音在七部郭璞曹憲音淫入鹽韵則直廉切今各書皆譌作？矣﹞詩曰憂心如？﹝如？各本作㶣㶣今正節南山釋文正義皆引憂心如㶣﹞\n【燋】所㠯然持火也﹝持火者人所持之火也少儀執燭抱燋凡執之曰燭未𤑔曰燋燋即燭也士喪禮注曰燎大燋大燋即大燭也大燭樹於地燭則執於手人所持之火以燋然之燋者苣爲之卜之用燋其一耑也士喪禮楚？置於燋在龜東注云楚荊也荊？所以鑽灼龜者燋炬也所以然火者也周禮垂氏凡卜以明火𤑔燋遂炊其焌契以授卜師杜子春云明火以陽燧取火於日也按"},
{"n":"486-2","t":"以苣然契契即楚？以楚？灼龜而作其兆是卜之次弟也﹞从火焦聲﹝即消切二部字林子約反﹞周禮曰㠯朙火爇燋也\n【炭】燒木未灰﹝未灰大徐作餘﹞也从火屵聲﹝各本作岸省聲今依小徐本屵从厂聲厂呼旱切也他旱切十四部﹞\n【𤈩】束炭也从火𢀩省聲讀若齹﹝齹齒部作？恐誤楚宜切古音在十七部﹞\n【𤉧】交灼木也从火敎省聲讀若狡﹝按玉篇廣韵皆曰？同烄必本諸說文不知今本說文何以析爲二交灼之語亦不可通上文炭下曰燒木未灰則灰篆必上聯炭？二篆間以？炦決非古本﹞\n【炦】火气也从火犮聲﹝蒲撥切十五部﹞\n【灰】死火餘㶳也﹝漢書曰死灰獨不復然乎﹞从火又﹝會意呼恢切古音在一部﹞又手也火既滅可以執持﹝說从又之意﹞\n【炱】灰炱煤也﹝通俗文曰積煙曰炱煤玉篇曰炱煤煙塵也廣韵曰炱煤灰入屋也﹞从火台聲﹝徒哀切一部按本部無煤土部有塺字玉篇炱煤二文相接﹞\n【煨】盆中火﹝玉篇作盆中火𤏶廣韵曰𤏶者埋物灰中令熟也通俗文曰𤍽灰謂之煻煨許無煻字今俗謂以火溫出冬閒花曰唐花即煻字也﹞从火畏聲﹝烏灰切十五部﹞\n【熄】畜火也﹝畜當从艸積也熄取滋息之意﹞从火息聲﹝相即切一部﹞亦曰滅火﹝小徐無此四字滅與蓄義似相反而實相成止息即滋息也孟子曰王者之迹熄而詩亡詩亡然後春秋作﹞\n【烓】行竈也从火圭聲﹝古支淸合韵﹞讀若冋﹝冋汲古閣作回誤口迥切十六部﹞\n【煁】烓也﹝小雅白華曰樵彼桑薪卬烘于煁釋言曰煁烓也毛傳曰煁烓竈也郭璞云今之三隅竈按鄭箋云桑薪薪之善者不以炊爨養人反以燎於烓竈用炤事物而巳然則行竈非爲飮食之竈若今火鑪僅可炤物自古名之曰烓亦名之曰煁或叚諶爲之春秋傳𥓓諶字竈知諶即煁字也漢書人表又作卑湛﹞从火甚聲﹝氏任切七部詩釋文市林反﹞\n【燀】炊也从火單聲﹝充善切十四部﹞春秋傳曰燀之㠯薪﹝左傳昭公二十年文﹞\n【炊】爨也﹝爨下曰炊也齊謂炊也爨﹞从火吹省聲﹝昌垂切古音在十七部﹞\n【烘】尞也﹝云尞者燔柴之義之引伸也小雅白華卬烘于煁毛傳及釋言皆曰烘燎也﹞从火共聲﹝呼東切詩釋文引說文巨凶甘凶二反﹞詩曰卬烘于煁\n【齌】炊餔疾也﹝餔日加申時食也晚飯恐遲炊之疾速故字从火引伸爲凡疾之用離騷曰反信䜛而齌怒王注云疾怒﹞从火？聲﹝在詣切十五部﹞\n【熹】炙也﹝炙者抗火炙肉也此熹之本義引申爲𤍽也左傳或叫于宋大廟曰譆譆出出杜曰譆譆熱也此同音叚借也又與𤌇相叚借﹞从火喜聲﹝許其切一部﹞\n【煎】𤎅也﹝方言熬㷅煎㷶鞏火乾也凡有汁而乾謂之煎東齊謂之鞏﹞从火？聲﹝子仙切十四部﹞\n【熬】乾𤋎也﹝方言𤎅火乾也凡以火而乾五榖之類自山而東齊楚以往謂之𤎅﹞从火敖聲﹝五牢切二部﹞\n【䵅】𤎅或从麥作\n【炮】毛炙肉也﹝炙肉者貫之加於火毛炙肉謂肉不去毛"},
{"n":"487-1","t":"炙之也瓠葉傳曰毛曰炮加火曰燔閟宫傳曰毛炰豚也周禮封人毛炰之豚鄭注毛炮豚者爓去其毛而炮之內則注曰炮者以塗燒之爲名也禮運注曰炮裹燒之也按裹燒之即內則之塗燒鄭意詩禮言毛炮者毛謂燎毛炮謂裹燒毛公則謂連毛燒之曰炮爲許所本六月韓奕皆曰炰鼈箋云炰以火孰之也鼈無毛而亦曰炰則毛與炮二事鄭說爲長矣炰與缹皆炮之或體也韓奕之炰徐仙民音甫九反大射篇注炮鼈或作缹或作？是知炰缹爲古今字通俗文曰燥煑曰缹燥煑謂不過濡也裹燒曰炮燥煑亦曰炮漢人燥煑多用缹字缶聲包聲古音同在三部﹞从火包聲﹝薄交切古音在三部﹞\n【𤇯】炮炙也﹝炮炙異義皆得曰？也﹞㠯㣲火温肉﹝依廣韵所引本玉篇同既云炮炙又云以㣲火温肉者嫌炮炙爲毛燒故又足之言不必毛燒也㣲火温肉所謂缹也今俗語或曰烏或曰煨或曰燜皆比字之雙聲曡韵耳﹞从火衣聲﹝烏痕切十三部此於合韵得之﹞\n【𤎯】置魚筩中炙也﹝筩𣃔竹也置魚筩中而乾炙之事與烝相類﹞从火曾聲"},
{"n":"487-2","t":"作滕切六部\n【𤐸】㠯火乾肉也﹝周禮籩人注曰鮑者於楅室中糗榦之出於江淮也此當作𤐧室中𤐧乾之漢書貨殖傳注引作於煏室乾之可證煏即𤐧字小顏不解糗字故刪之耳糗者熬米麥也引申爲凡熬之偁語亦可通𤐧室漢時有此制賈公彥云楅土爲室非也陸德明云皮逼反與周禮毛詩楅音福音逼不同與師古煏音蒲北反合然則陸本當亦作煏今釋文乃轉寫作楅非是𤐧方言作？凡以火而乾五榖之類自山而東齊楚以往謂之熬關西隴冀以往謂之㷅秦晉之閒或謂之㷅省作煏又或作焙而異其音玉篇作煏無𤐧﹞从火稫聲﹝臣鉉等曰稫聲當是䵗省聲之誤符逼切一部按符逼當爲蒲逼﹞\n【𤓞】籒文不省﹝按小徐無﹞\n【爆】灼也﹝謂火飛所灸也﹞从火㬥聲﹝蒲木切三部廣韵北敎切火裂也﹞\n【煬】炙燥也从火昜聲﹝余亮切十部謚法好內遠禮煬去禮遠衆煬﹞\n【𤌍】灼也从火隺聲﹝胡沃切古音在二部﹞\n【爤】火？也﹝此火字依節南山生民二正義補方言自河以北趙魏之閒火？曰爛？者食飪也飪者大？也？則火候到矣引伸之凡淹久不堅皆曰爛？則可燦然陳列故又引伸爲粲爛﹞从火蘭聲﹝郞旰切十四部隷作爛不从艸﹞\n【燗】或从閒﹝此如詩蕑即蘭﹞\n【𤓒】爤也﹝古多叚糜爲之糜訓糝㸏訓爛義各有當矣孟子糜爛其民而戰之文𨕖答客難至則糜耳皆用叚借字也﹞从火靡聲﹝靡爲切古音在十七部﹞\n【尉】从上按下也﹝按者抑也百官公卿表應劭注曰自上安下曰尉武官悉以爲偁張釋之傳曰廷尉天下之平也車千秋傳尉安黎庶師古曰慰安之字本無心後俗所加﹞从𡰥又持火﹝會意𡰥古文仁𡰥又猶親手也於胃切十五部﹞所㠯申繒也﹝合二徐本訂說手持火之意也字之本義如此引申之爲凡自上按下之偁通俗文曰火斗曰尉﹞\n【𪚰】灼龜不兆也从龜火﹝从韵會此會意也﹞春秋傳曰卜戰龜？不兆﹝左傳哀二年卜戰龜焦無不兆二字按許所據葢有不兆與下文以故兆詢相貫而焦作？則淺人所改也焦者火所傷也龜焦曰？許引傳說龜火會意如引豐其屋艸木麗于地同﹞讀若焦﹝音義皆同即消切古音在三部讀如揫故？以爲聲﹞\n【灸】灼也﹝今以艾約體曰灸是其一耑也引伸凡柱？曰灸考工記廬人灸諸牆注云灸猶塞也以柱兩牆之閒輓而內之本末勝負可知也古文作久許引周禮久諸牆士喪禮皆木桁久之注云久當爲灸灸謂以葢案塞其口按久灸皆取附箸相拒之意凡附箸相拒曰久用火則曰灸鄭用方言許說造字本意﹞从火久聲﹝舉形聲包會意也舉友切三部﹞\n【灼】灸也﹝灸各本作炙誤今正此與上灸篆爲轉注炙謂炮肉灼謂凡物以火附箸之如以楚焞柱龜曰灼龜其一耑也七諫注曰㸃汚也灼灸也猶身有病人㸃灸之醫書以艾灸體謂之壯壯者灼之語轉也淮南注曰然也廣雅曰爇也素問注曰燒也其義皆相近几訓灼爲明者皆由經傳叚灼爲焯桃夭傳曰灼灼華之盛也謂灼爲焯之叚借字也周書焯見三有俊心今本作灼見﹞从火勺聲﹝之若切二部﹞\n【煉】鑠治金也﹝治毛本作冶誤今依宋本鑠治者鑠而治之愈消則愈精高注戰國策曰練濯治絲也正與此文法同金部曰鍊治金也此加鑠者正爲字从火﹞从火柬聲﹝郞電切十四部﹞\n【燭】庭燎大燭也﹝燎當作尞大各本譌作火今正若韵會庭燎燭也尤善小雅毛傳曰庭燎大燭也燕禮宵則庶子執燭於阼階上司宫執燭於西階上甸人執大燭於庭閽人爲大燭於門外周禮司烜氏凡邦之大事共墳燭庭燎鄭云墳大也郊特牲曰庭燎之百由齊桓公始也鄭云庭燎之差公葢五十侯伯子男皆三十文出大戴禮按未爇曰燋執之曰燭在地曰燎廣設之則曰大燭曰庭燎大燭與庭燎非有二也周禮絫言墳燭庭燎故鄭注以門外門内別之周禮故書作蕡燭先鄭云蕡燭麻燭也賈公彥曰古者未有麻燭故鄭從墳訓大古庭燎依慕容所爲以葦爲中心以布纏之飴蜜灌之若今蠟燭玉裁謂古燭葢以薪蒸爲之麻蒸亦其一端麻蒸其易然者必云古無麻燭葢非許以㷓次燭灺之閒葢得之矣﹞从火蜀聲﹝之欲切三部﹞\n【熜】然麻蒸也﹝麻蒸析麻中榦也亦曰菆菆一作黀古者燭多用葦鄭注周禮曰燋炬也許曰苣束葦燒之也亦用麻故"},
{"n":"488-2","t":"先鄭注周禮曰蕡燭麻燭也先鄭意蕡即？字鄭注士喪禮曰燭用蒸蒸即謂麻榦弟子職曰䒱閒容蒸﹞从火悤聲﹝作孔切九部﹞\n【灺】燭㶳也﹝曲禮所謂燭跋弟子職所謂燭？跋者謂近手皆餘？者謂燒過之燼﹞从火也聲﹝徐野切古音在十七部﹞\n【㶳】火之餘木也﹝各本作火餘也今依唐初元應本火之餘木曰㶳死火之㶳曰灰引伸爲凡餘之偁左傳收合餘燼大雅箋災餘曰燼方言藎餘也周鄭之閒曰藎或曰孑藎者叚借字也﹞从火聿聲﹝臣鉉等曰聿非聲疑从？省徐吝切十二部俗作燼﹞一曰薪也﹝方言自關而東秦晉之閒燒薪不盡曰藎﹞\n【焠】堅刀刃也﹝王裦傳淸水焠其鋒郭樸三倉解詁曰焠作刀鋻也焠子妹切鋻工練切師古云焠謂燒而內水中以堅之也按火而堅之曰焠與水部淬義別文𨕖譌作淬非也天官書曰火與水合曰焠﹞从火卒聲﹝七內切十五部﹞\n【煣】屈申木也﹝謂曲直之也今𣪠辭傳考工記皆作揉葢非古也手部無揉字漢書食貨志煣木爲耒﹞从火柔柔亦聲﹝人久切三部﹞\n【焚】燒田也从火林﹝各本篆作樊解作从火棥棥亦聲今正按玉篇廣韵有焚無燓焚符分切至集韵類篇乃合焚燓爲一字而集韵廿二元固單出燓字符袁切竊謂棥聲在十四部焚聲在十三部份古文作彬解云焚省聲是許書當有焚字況經傳焚字不可枚舉而未見有燓知火部燓即焚之譌元應書引說文焚燒田也字从火燒林意也凡四見然則唐初本有焚無燓不獨篇韵可證也﹞\n【熑】火煣車网絕也﹝此爲考工記作注也輪人曰凡揉牙外不廉而內不挫旁不腫謂之用火之善注曰廉絕也挫折也腫瘣也按廉者熑之叚借絕謂火絕記文之外謂火內謂正當火處旁謂不當火處煣之不善則當火處橈減而不當火處起畏此二病或絕火而更煣假令火未嘗少絕而無此二病是眞善用火也車网即牙也牙木部作枒玉篇曰燫熪火不絕此義與火絕相輔﹞从火兼聲﹝力鹽切七部﹞周禮曰煣牙外不熑\n【燎】放火也﹝此與尞義別盤庚曰若火之燎于原大雅曰瑟彼柞棫民所燎矣箋云人熂燎除其"},
{"n":"489","t":"旁草小雅燎之方揚箋云火田曰燎元應引說文有火田爲燎王制曰昆蟲未蟄不以火田﹞从火尞聲﹝力小切二部按詩釋文引說文字林尞力召反燎力小反﹞\n【𤐫】火飛也﹝此與熛音義皆同玉篇廣韵亦然引申爲凡輕銳之偁周禮草人輕𤐫用犬注謂地之輕脃者也漢有票姚校尉票騎將軍票姚荀悅漢紀作票鷂服䖍音飄搖小顏二字皆去聲非古也平聲者古音去聲者今音耳今俗閒信券曰票亦尙存古義凡从票爲聲者多取會意﹞从火？𤐫與？同意﹝按當作从火？省葢省廾爲一也？即？之或體？訓𦫵高火飛亦𦫵高故爲同意方昭切二部﹞\n【㷮】？也﹝今俗語謂燒壞曰㷮凡物壞亦曰㷮﹞从火𣍘聲﹝作曹切古音在三部﹞\n【𤓪】火所傷也从火雥聲﹝即消切二部按廣韵雥徂合切玉篇才帀走合二切今以許書焦字从雥聲訂之則知雥之古音讀如揫如椒雧者會意字非用雥聲後人昧其本音乃以襍字之反語爲雥之反語非也戴氏侗乃疑作㸈乃得聲矣﹞\n【𤊙】或省﹝按廣韵？爲籒文此必有所據﹞\n【烖】天火曰烖﹝春秋宣十六年夏成周宣謝火左傳曰人火之也凡火人火曰火天火曰災按經多言災惟此言火耳引申爲凡害之偁十五年傳曰天反時爲災地反物爲妖民反德爲亂亂則妖災生﹞从火？聲﹝祖才切一部今惟周禮作烖經傳多借菑爲之菑或譌爲薔﹞\n【灾】或从宀火﹝火起於下焚其上也﹞\n【災】籒文从？﹝亦會意亦形聲﹞\n【𤆎】古文从才﹝形聲﹞\n【煙】火气也﹝陸璣連珠曰火壯則煙㣲﹞从火垔聲﹝烏前切十二部﹞\n【烟】或从因﹝因聲﹞\n【𤎟】籒文从宀\n【𡨾】古文﹝汲古閣少首筆从冂誤今從廣韵集韵類篇正﹞\n【焆】焆焆煙皃从火䏍聲﹝因悅切古音在十四部﹞\n【熅】鬱煙也﹝鬱當作？？與煴聲義皆同煙煴猶壹？也﹞从火𥁕聲﹝於云切十三部﹞\n【𤈑】望見火皃﹝依篇韵補見字？然猶旳然也﹞从火㫐聲﹝㫐見日部望遠合也从日匕各本篆體作？皀聲按皀聲讀若逼又讀若香於馰不爲？聲㫐聲與勺聲"},
{"n":"489-2","t":"則古音同在二部葉抄宋本及五音韵譜作？㫐聲獨爲不誤玉篇廣韵集韵類篇作？皆誤﹞讀若馰顙之馰﹝馰顙見說卦傳詳馬部都歷切二部﹞\n【燂】火熱也﹝廣雅燂煗也攷工記弓人撟角欲？於火而無燂注云燂炙爛也故書燂或作朕﹞从火覃聲﹝大甘切又徐鹽切七部﹞\n【焞】朙也﹝鄭語史伯曰黎爲高辛氏火正以淳燿敦大天明地德光照四海故命之曰祝融崔瑗河閒相張平子𥓓云遷大史令實掌重黎厤紀之度亦能焞燿敦大天明地德光照有漢今本國語作淳漢𥓓作焞與許所據合韋云淳大也燿明也下文云敦大則焞燿自皆當訓明士喪禮楚焞所以鑽灼龜者楚荊也焞葢亦取明火之意引申之又訓盛采芑傳曰焞焞盛也漢時有敦煌郡應劭地理風俗記曰敦大也煌盛也唐時乃作燉煌見元和郡縣志燉乃唐人俗字非焞之異體也﹞从火？聲﹝他昆切十三部毛詩吐雷切音之轉也﹞春秋傳曰﹝傳當作國語﹞？燿天地﹝櫽括鄭語﹞\n【炳】朙也﹝易曰大人虎變其文炳也﹞从火丙聲﹝兵永切古音在十部﹞\n【焯】朙也从火卓聲﹝之若切二部﹞周書曰焯見三有俊心﹝立政文今尙書作灼古義焯灼不同﹞\n【照】朙也﹝與昭音義同﹞从火昭聲﹝之少切二部﹞\n【煒】盛朙皃也﹝各本作盛赤也今依元應書正詩靜女彤管有煒傳曰煒赤皃此毛就彤訓之盛明之一耑也王莽傳靑煒登平赤煒頌平白煒𧰼平玄煒和平服䖍曰煒音暉如淳曰靑煒靑氣之光輝也﹞从火韋聲﹝于鬼切十五部﹞詩曰彤管有煒﹝邶風﹞\n【㶴】盛火也﹝凡言盛之字从多﹞从火多聲﹝昌氏切古音在十七部﹞\n【熠】盛光也﹝詩熠燿宵行傳曰熠燿粦也粦熒火也又倉庚于飛熠燿其羽箋云羽鮮明也﹞从火習聲﹝羊入切七部﹞詩曰熠熠宵行﹝豳風東山文宋本葉抄本作熠熠王伯厚詩攷異字異義條舉說文熠熠宵行而文𨕖張華勵志詩涼風振落熠熠宵流注引毛傳熠熠粦也疑皆熠燿之誤當依詩音義爲正小徐本熠燿下無宵行二字﹞\n【煜】燿也﹝此以雙聲爲訓﹞从火昱聲﹝余六切古音在七部昱从立聲煜从昱聲本音皆在七部廣韵廿六緝煜爲立切古音也﹞\n【燿】照也从火翟聲﹝弋𥬇切二部﹞\n【煇】光也﹝小雅庭燎傳曰煇光也日部曰暉光也二字音義皆同煇與光互訓如易𧰼傳君子之光其暉吉也是也析言之則煇光有別如管輅荅劉邠云不同之名朝旦爲輝日中爲光玉藻揖私朝煇如也登車則有光是也史記𣃔戚夫人手足去眼煇耳此叚煇爲熏也﹞从火﹝暉者日之光煇者火之光﹞軍聲﹝況韋切古音在十三部庭燎與晨旂韵是也俗作輝﹞\n【炯】光也从火冋聲﹝古迥切十一部﹞\n【𤑼】盛也﹝十月之交曰𤑼𤑼震電傳曰𤑼𤑼震電皃按凡光之盛曰𤑼﹞从火𣋓聲﹝筠輒切七部﹞詩曰𤑼𤑼震電﹝小雅﹞\n【爓】火爓也﹝各本作火門也門乃爓之壞字耳今正文𨕖蜀都賦高爓飛煽於天垂善引說文爓火焰也音豔焰即爓之省六書故引唐本說文火爓爓也較李善所據多一爓字今人云光燄者作此字爲正古多叚炎爲之如左傳其氣炎以取之司馬相如傳末光絕炎楊雄傳景炎炘炘皆是又郊祀歌長離前掞光耀明晉灼曰掞即光炎字亦叚借也爓與燄篆義別﹞从火閻聲﹝余廉切八部按當以贍切﹞\n【炫】爓燿也﹝爓燿謂光爓燿明也封禪文叚玄爲之﹞从火玄聲﹝胡畎切十四部廣韵去聲﹞\n【煌】煌煌煇也﹝此依韵會本今大小徐本各奪一字非也皇皇者華傳曰皇皇猶煌煌也朱芾斯皇傳曰皇猶煌煌也﹞从火皇聲﹝胡光切十部﹞\n【焜】煌也﹝甘泉賦樵蒸焜上李善引字書焜燿火皃﹞从火昆聲﹝胡本切十三部﹞\n【光】朙也﹝左傳周內史釋易觀國之光曰光遠而自他有燿者也﹞从火在儿上光朙意也﹝說會意目在儿上則爲見气在儿上則爲欠口在儿上則爲兄皆同意古皇切十部﹞\n【𤎫】古文\n【炗】古文﹝庶字从此會意﹞\n【熱】𥁕也﹝𥁕各本作溫今正許意溫爲水名凡𥁕煗字皆當作𥁕𥁕仁也从皿飼囚引申之則爲𥁕煖毛詩傳曰蕰蕰而暑爞爞而𤍽﹞从火埶聲﹝如列切十五部﹞\n【熾】盛也从火？聲﹝昌志切一部﹞\n【𢧾】古文\n【燠】𤍽在中也﹝洪範庶徵曰燠曰寒古多叚奥爲之小雅日月方奥傳曰奥煖也﹞从火奥聲﹝烏到切古音在三部亦於六切奥者宛也熱在中故以奥會意此舉聲以見意也﹞\n【煖】𥁕也﹝𥁕各本作温今正說卦傳日以晅之晅亦作烜葢即煖字也﹞从火爰聲﹝況袁切十四部今人讀乃管切同煗﹞\n【煗】𥁕也﹝𥁕各本作温今正﹞从火耎聲﹝乃管切十四部今通用煖﹞\n【炅】見也从火日﹝古迴切按此篆義不可知廣韵作光也似近之从日火亦不可曉葢後人羼入如西部有䙵之比廣韵十二霽曰後漢大尉陳球𥓓有城陽炅橫漢末被誅有四子一姓炅一姓昋一姓桂一姓炔四字皆九畫集韵桂氏譜曰桂貞爲秦博士始皇阬儒改姓昋其孫改爲炅弟四子改爲炔是則有肊製炅爲姓者恥其不古羼入許書非無證也廣韵云四字皆九畫按桂字十畫其三字皆八畫葢六朝木旁多作才圭作五畫然則當云四字皆八畫也﹞\n【炕】乾也﹝謂以火乾之也五行志曰君炕陽而虐師古曰凡言炕陽者枯涸"},
{"n":"490-3","t":"之意謂無惠澤於下也釋木曰守宫槐葉晝聶宵炕郭云晝日聶合而夜炕布﹞从火亢聲﹝苦浪切十部﹞\n【燥】乾也﹝易曰水流溼火就燥﹞从火喿聲﹝蘇到切二部﹞\n【烕】滅也﹝小雅正月曰赫赫宗周褎姒烕之傳曰烕㓕也﹞从火戌﹝會意詩釋文引有聲字許劣切十五部﹞火死於戌﹝火生於寅盛於午死於戌﹞陽氣至戌而盡﹝陽氣當作昜气此二句說會意之指﹞詩曰赫赫宗周裦姒烕之﹝女部無姒字﹞\n【焅】旱气也﹝與酷音義略同﹞从火吿聲﹝苦沃切三部﹞\n【燾】溥覆照也﹝中庸曰辟如天地之無不持載無不覆幬注云幬或作燾按左傳亦云如天之無不幬杜注幬覆也葢幬是叚借字？訓襌帳帳主覆也？从火故訓爲溥覆照周禮司几筵注敦讀曰燾燾覆也﹞从火壽聲﹝徒到切古音在三部﹞\n【爟】取火於日官名﹝日當作木周禮夏官司爟掌行火之政令四時變國火以救時疾季春出火季秋內火鄭司農說以鄹子曰春取榆桺之火夏取棗杏之火季夏取"},
{"n":"491","t":"桑柘之火秋取柞楢之火冬取槐檀之火是取火於木之事也若秋官司烜氏以夫遂取明火於日以鑒取明水於月與司爟所職不同淮南子氾論訓注爟火取火於日之官也引周禮司爟云云是高注亦當爲譌字﹞从火雚聲﹝古玩切十四部﹞周禮曰司爟掌行火之政令舉火曰爟﹝小徐本此四字在周禮之上今依韵會所據小徐本訂吕覽本味篇湯得伊尹爝以爟火高注云周禮司爟掌行火之政令爟火者所以祓除其不祥置火於桔橰燭以照之爟讀曰權衡之權又贊能篇桓公迎管仲祓以爟火高注略同亦曰爟讀如權字攷史記封禪書漢書郊祀志皆曰通權火又曰權火舉而祠張晏云權火㷭火也狀若井挈臯其法類稱故謂之權火欲令光明遠照通於祀所也漢祀五畤於雍五里㷭火如淳曰權舉也按如云權舉也許云舉火曰爟高云爟讀曰權然則爟權一也﹞\n【𤉑】或从𠄢﹝周禮秋官司烜氏注云讀如衞侯燬之燬故書烜爲垣鄭司農云當爲烜按依許則烜即爟字亘聲雚聲同在十四部也許本與先鄭說同﹞\n【㷭】㷭𤎩﹝各本"},
{"n":"491-1","t":"無㷭字今依文𨕖注補𤎩各本作燧今正﹞𠋫表也﹝謂伺𠋫之表﹞邊有警則舉火﹝孟康曰㷭如覆米䉛縣著挈臯頭有宼則舉之燧積薪有宼則燔然之也裴駰顏師古取其說張揖曰晝舉㷭夜燔燧李善取其說廣韵夜曰㷭晝曰燧葢有誤按孟張說㷭𤎩爲二許𨺅部曰𤎩塞上亭守㷭火者也則爲一葢許以？从？故釋曰塞上亭﹞从火逢聲﹝敷容切九部﹞\n【爝】苣火祓也﹝苣束葦燒之也祓除惡之祭也吕覽本味篇湯得伊尹祓之於廟爝以爟火贊能篇桓公迎管仲祓以爟火﹞从火爵聲﹝子肖切二部﹞吕不韋曰湯得伊尹爝以爟火釁以犠豭﹝高誘曰以牲血塗之曰釁﹞\n【熭】㬥乾也﹝也上大徐衍火字乾音干賈誼傳曰日中必熭顏之推云此語出大公六韜言日中時必須㬥曬不爾者失其時也㬥與㬥疾字異﹞从火﹝从火猶从日也火即日也﹞彗聲﹝于歲切十五部﹞\n【熙】燥也﹝文𨕖劉琨贈盧諶詩注引此下有謂㬥燥也四字蓋庾儼黙注語釋詁又曰熙興也周語叔向釋昊天有"},
{"n":"491-2","t":"成命之詩曰緝明熙廣也毛傳本之箋據釋詁熙光也云廣當爲光按文王傳曰緝熙光明也敬之傳曰光廣也是古光廣義通燥者熙之本義又訓興訓光者引申之義也﹞从火巸聲﹝巸見𦣞部許其切一部﹞\n文一百一十二重十五\n【炎】火光上也﹝洪範曰火曰炎上其本義也雲漢傳曰炎炎熱氣也大田傳曰炎火盛陽也皆引申之義也﹞从重火﹝會意于廉切八部﹞凡炎之屬皆从炎\n【燄】火行微燄燄也﹝微當作？雒誥曰無若火始燄燄廣韵曰燄火初著也左傳注引書作燄燄漢書梅福傳引書作庸庸此篆與光爓字別焰者俗爓字也﹞从炎臽聲﹝以冄切八部﹞\n【𤌜】炎光也﹝大徐作火光誤﹞从炎㐁聲﹝各本篆體作𦧡解云舌聲鉉疑當是甜省聲非也此與木部之栝皆从㐁之誤今正谷部曰㐁舌皃讀若三年導服之導一曰讀若沾古音在七八部導服即禫服也鉉曰以冄切集韵他㸃他店切﹞\n【𤎭】㑴"},
{"n":"491-3","t":"火也﹝曡韵爲訓也近火者有畏意﹞从炎㐭聲讀若桑葚之葚﹝力荏切七部﹞\n【煔】火行也﹝廣韵也作皃﹞从炎占聲﹝舒瞻切七部﹞\n【燅】於湯中爚肉也﹝爚當作？玉篇韵會作瀹則俗用字也？者內肉及菜湯中薄出之瀹漬也禮有司徹乃燅尸俎鄭注燅溫也古文燅皆作尋記或作尋春秋傳若可尋也亦可寒也按燅者正字尋者同音叚借字云記或作尋者郊特牲血腥爓祭注云爓或爲尋是也爓亦叚借字也所引春秋傳哀公十二年左傳文賈注云尋溫也服注云尋之言重也溫也寒歇也郊特牲之注云爓或爲尋見有司徹疏今本禮記作爓或爲䐲誤也有司徹注中尋字唐人譌作燖亦非也論語注溫尋也又中庸溫故而知新注曰溫讀如尋溫之溫尋本皆無火旁﹞从炎从𤍽省﹝小徐下有聲字誤也此會意徐鹽切七部﹞\n【𤏝】或从炙作﹝廣韵曰？說文同上此古本說文之異也㶣即？﹞\n【㸉】大？也﹝此與又部燮篆義別﹞从又持炎辛﹝會意蘇俠切八部﹞辛者物？味也﹝辛下曰秋時萬物成而孰金剛味辛此說从辛之意也廣韵曰？孰也文字指歸从辛又炎按文字指歸葢用許說耳﹞\n【粦】兵死及牛馬之血爲㷠﹝列子天瑞曰馬血之爲轉鄰也人血之爲野火也張注此皆一形之內自變化也淮南氾論訓曰老槐生火久血爲燐許注兵死之士血爲鬼火見詩正義高注血精在地暴露百日則爲燐遥望炯炯若然火也又說林訓曰抽簪招燐有何爲驚高注燐血似野火招之應聲而至血灑汙人以簪招則不至博物志戰鬥死亡之處有人馬血積年化爲粦粦著地入草木皆如霜露不可見有觸者著人體便有光拂拭便散無數又有吒聲如煼豆﹞㷠鬼火也﹝詩東山熠燿宵行傳曰熠燿燐也燐熒火也熒火謂其火熒熒閃䁑猶言鬼火也詩正義引陳思王螢火論曰熠燿宵行章句以爲鬼火或謂之燐章句者謂薛君章句是則毛韓古無異說毛詩字本作熒或乃以釋蟲之熒火即炤當之且或改熒爲螢改粦爲䗲大非詩義古者鬼火與即炤皆謂之熒火絕無螢字也㷠者鬼火故从炎舛﹞从炎舛﹝錯曰舛者人足也按詩言宵行謂其能相背而行良刃切十二部﹞\n文八重一\n【黑】北方色也﹝四字各本無依青赤白三部下云東方色南方色西方色黃下亦云地之色則當有此四字明矣今補﹞火所熏之色也﹝熏者火煙上出也此語爲从炎起本﹞从炎上出𡆧﹝會意？古文囱字在屋曰囱大徐本此下增？古䆫字許本無之呼北切一部隷作黑﹞凡黑之屬皆从黑\n【黸】齊謂黑爲黸﹝經傳或借盧爲之或借旅爲之皆同音叚借也旅弓旅矢見尙書左傳俗字改爲？﹞从黑盧聲﹝洛乎切五部﹞\n【䵳】？黑色也﹝？引申之義爲？美沃黑者光潤之黑也女部曰嬒女黑色也按沃黑玉篇廣韵皆作淺黑疑沃字誤淺字長﹞从黑會聲﹝惡外切十五部﹞\n【黯】深黑也﹝別賦黯然銷魂其引申之義﹞从黑音聲﹝乙減切七部﹞\n【黶】中黑"},
{"n":"492-2","t":"也﹝謂黑在中也大學注厭讀爲黶黶者閉藏皃也其引申之義也﹞从黑厭聲﹝於？切八部﹞\n【黳】小黑子﹝師古漢書注曰黑子今中國通呼爲魘子吳楚謂之誌誌記也按魘黳雙聲﹞从黑殹聲﹝烏雞切十五部﹞\n【䵣】白而有黑也从黑旦聲﹝當割切十四十五部﹞五原有莫䵣縣\n【𪒹】雖皙而黑也﹝晳者人色白也則？專謂人面﹞从黑箴聲﹝古咸切七部﹞古人名𪒹字皙﹝仲尼弟子列傳曾葴字皙奚容箴字子皙又狄黑字皙葴箴皆？之省論語曾皙名則同音叚借字也﹞\n【䵮】赤黑也从黑昜聲讀若煬﹝餘亮切十部﹞\n【黲】淺靑黑色也﹝淺靑之黑也通俗文曰暗色曰黲玉篇曰今謂物將敗時顏色黲也﹞从黑參聲﹝七感切七部﹞\n【黤】靑黑色也﹝謂靑色之黑也﹞从黑奄聲﹝於檻切八部﹞\n【黝】微靑黑色也﹝謂微靑之黑也微輕於淺矣黝古多叚幽爲之小雅隰桑有阿其葉有幽傳曰幽黑色也周禮牧人陰祀用幽牲先鄭云幽讀爲黝黑也守祧其祧則守祧幽堊之先鄭亦云幽讀爲黝黝黑也今本皆轉寫幽黝誤譌矣玉藻一命縕韍幽衡再命赤韍幽衡鄭云幽讀爲黝黑謂之黝﹞从黑幼聲﹝於糾切三部﹞爾雅曰地謂之黝﹝釋宫文又釋器曰黑謂之黝孫炎注云黝靑黑﹞\n【黗】黃濁黑也﹝謂黃濁之黑也廣雅云黗黑也？黃也葢二字音義同偏旁異耳檀弓有？字廣韵曰魯公子名亦黃色也然則？字亦同﹞从黑屯聲﹝他袞切十三部﹞\n【點】小黑也﹝今俗所謂㸃涴是也或作玷﹞从黑占聲﹝多忝切七部﹞\n【黚】淺黃黑也﹝淺黃之黑與黃濁之黑相對成文地理志犍爲郡黚水作此字許水部作黔水音同故也﹞从黑甘聲﹝巨淹切七部﹞讀若染繒中束緅黚﹝此句有譌字未聞﹞\n【𪑙】黃黑也﹝謂黃色之黑玉篇曰記林切黃色如金也廣韵居吟切淺黃色也﹞从黑金聲﹝古咸切七部﹞\n【𪑲】黑有文也从黑冤聲讀若飴𧯡字﹝豆部曰登豆飴也食部曰飴米櫱煎也於月切十四十五部亦作黦按周禮染人夏纁玄注云故書纁作䵫䵫即？也唐宋人詩詞多用黦字如韋莊淚沾紅袖黦之類王氏念孫曰淮南時則訓天子衣苑黃高注云苑讀？飴之？春秋緐露民病心腹宛黃皆字異而義同﹞\n【䵵】黃黑而白也﹝謂黃黑而發白色也﹞从黑算聲一曰短黑﹝別一義﹞讀若㠯芥爲齏名曰芥荃也﹝艸部曰荃芥？也是其物也？荃䵵三字音同初刮切十四十五部﹞\n【䵤】黑皴也﹝皮部無皴字見於此戰國策墨子百舍重繭往見公輸般淮南書申包胥累繭重胝七日七夜至於秦庭皆借繭爲？也﹞从黑幵聲﹝古典切十二部﹞\n【黠】堅黑也﹝黑之堅者也石部曰硈石堅也亦吉聲也引申爲奸巧之偁貨殖列傳云桀黠奴謂其性堅而善藏也方言曰慧自關而東趙魏之閒謂之或謂之鬼﹞从黑吉聲﹝胡八切十二部﹞\n【黔】黎也﹝黎履黏也與驪？字同音故借爲黑義耇下曰老人面凍黎若垢謂凍黑也俗作黧小徐本作黧乃用俗字改許也﹞从黑今聲﹝巨淹切七部﹞秦謂民爲黔首謂黑色﹝秦始皇本紀二十六年更名民曰黔首應劭曰黔亦黎黑也祭義明命鬼神以爲黔首則正義云此孔子言非當秦世錄記之人在後變改之耳按本紀泰山刻石親巡遠黎刻碣石門黎庶無繇尙沿周語也琅邪臺刻石三言黔首之罘刻石會稽刻石各言黔首者一皆用秦制也﹞周謂之黎民﹝大雅雲漢禮記大學黎民皆訓衆民釋詁曰黎衆也詩桑柔傳曰黎齊也宋人或以黑色訓黎民殊誤許言此者證秦以前無黔首之偁耳非謂黎黔同義﹞易曰爲黔喙﹝說卦傳文謂艮也按黔鄭作黚喙晁以道吕東萊所據釋文作？葢喙之轉寫異體或古叚彙爲喙之故與﹞\n【黕】滓垢也﹝滓者澱也垢者濁也荀卿曰人心譬如槃水正錯而勿動則湛濁在下而淸明在上楊倞曰湛濁謂沈泥滓也按湛即黕之叚借字文𨕖注引魏文帝愁霖賦曰玄雲黕其四塞借黕爲黑皃引申之義也﹞从黑冘聲﹝都感切八部﹞\n【黨】不鮮也﹝新鮮字當作鱻屈賦遠遊篇時曖瞹其曭莽王注曰日月晻黮而無光也然則黨曭古今字方言曰黨知也楚謂之黨郭注黨朗解寤皃此義之相反而成者也釋名曰五百家爲黨黨長也一聚所尊長也此謂黨同尙﹞从黑尙聲﹝多朗切十部﹞\n【黷】握持垢也﹝垢非可握持之物而入於握持是辱也古凡言辱者皆即黷故鄭注昏禮曰以白造緇曰辱字書辱亦作？﹞从黑𧶠聲﹝徒谷切三部﹞易曰再三黷﹝蒙卦辭古字多叚借通用許所據易作黷今易作瀆崔憬曰瀆古黷字也玉裁按鄭注云瀆褻也瀆褻許女部作嬻媟若依鄭義則黷爲叚借字嬻爲正字也黷訓握垢故从黑吳都賦林木爲之潤黷劉注曰黷黑茂皃其引申之義也﹞\n【黵】大汚也从黑詹聲﹝當敢切八部﹞\n【黴】中久雨靑黑也﹝楚辭九歌顏黴黎以沮敗淮南說山訓曰晉文公棄荏席後黴黑﹞从黑微省聲﹝武悲切十五部集韵或作？葢古體﹞\n【黜】貶下也﹝玉篇云貶也下也按當作貶也下色也五字貶也者黜陟之義也下色也者爲从黑張本也古或叚詘絀爲之﹞从黑出聲﹝丑律切十五部﹞\n【𪒀】𪒀姍﹝逗﹞下色也﹝也當依玉篇作皃？姍曡韵字﹞从黑般聲﹝薄官切十四部﹞\n【黱】畫睂墨也﹝依小徐有墨字玉篇作黑黱者婦人畫睂之黑物也釋名曰黛代也滅睂毛去之以此畫代其處也通俗文曰靑石謂之黛服䖍劉熙字皆作黛不與許同漢人用字不同之徵也黛者黱之俗楚辭國策遂無作黱者﹞从黑朕聲﹝徒耐切按朕聲本在七部六部合音轉入一部又變其體爲黛如螟？字古亦作螟螣﹞\n【儵】靑黑繒發白色也﹝古亦叚爲倐忽字又釋訓儵儵嘒嘒罹禍毒也釋小弁踧踧周道鳴蜩嘒嘒也﹞从黑攸聲﹝式竹切三部﹞\n【𪑝】羔裘之縫也﹝召南羔羊之革素絲五緎傳曰革猶皮也緎縫也許所據詩作？﹞从黑或聲﹝于逼切一部﹞\n【𪑩】𪑩謂之垽﹝土部曰垽澱也水部曰滓澱也澱滓垽也是澱𪑩二篆異部而實一字也故爾雅釋器作澱謂之垽﹞垽﹝逗﹞滓也﹝黕滓垢也異字而同義﹞从黑𣪍省聲﹝當作𡱂聲堂練切十三部﹞\n【黮】桑葚之"},
{"n":"494","t":"黑也﹝桑葚見艸部葚黑曰黮故泮水即以其色名之毛傳曰黮桑實也謂黮即葚之叚借字也許與毛小別矣廣雅黑也則引申爲凡黑之偁方言云私也亦引申之義也﹞从黑甚聲﹝他感切七部﹞\n【黭】果實黭黯黑也﹝荀卿子黭然而雷擊之注黭然卒至之皃此叚借字也﹞从黑弇聲﹝烏感切七部﹞\n【黥】墨㓝在面也﹝此㓝亦謂之墨周禮司㓝注曰墨黥也先刻其面以墨窒之﹞从黑京聲﹝渠京切古音在十部﹞\n【䵞】或从刀作﹝刀之而墨之也會也﹞\n【𪒠】𪒠者忘而息也﹝方言廣雅皆曰𪒠忘也忘而息宋人所謂黑甜也故从黑今人所用憨字即此字之變也﹞从黑敢聲﹝於檻切八部﹞\n【黟】黑木也﹝周書王會篇夷用？木古今注烏文木出波斯國南方艸木狀文木樹高七八丈色正黑如水牛角﹞从黑多聲﹝烏雞切古音在十七部﹞丹楊有黟縣﹝地理志本作黟師古所據作黝乃誤本耳今安徽徽州府黟縣是其地﹞\n文三十七重一\n說文解字第十篇上\n受業黟縣胡積城校字\n\n\t\t\t\n\t\t\t\t補炮注﹝詩言炮者四瓠葉閟宫是也言炰者二六月韓奕是也多以爲偏旁小異而不知本有二字瓠葉有兔斯首炮之燔之傳曰毛曰炮說文曰炮毛炙肉也鄭注禮記曰裹燒曰炮禮運以炮以燔以烹以炙内則炮者取豚若牂刲之刳之實棗於其腹中編萑以苴之涂之以堇涂炮之涂皆乾擘之葢炮必連毛故閟宫曰毛炮傳曰毛炮豚也今詩閟宫作炰乃誤字也炰乃蒸煑之名其異體作缹服䖍通俗文曰燥煑曰缹六月韓奕皆言炰鼈鼈無毛非可炮者於蒸煑宜鄭注禮經大射儀言？鼈膾鯉宋嚴州本不誤宋本單行儀禮疏不誤内則言濡鼈濡同胹胹爛也鼈斷不可言炮毛詩作炰與炮異體葢古本相傳如此乃缹之古字也缹之語如今言煨俗語如烏炮字火在旁故炰火在下以別之說文有炮無炰葢本兼有二字如袌袍䖸蛾棗棘東杲杳之例而刪其一炰或變爲缹又變爲？包聲缶聲古音同在尤幽部集韵四十四有缹炰二形同俯九切葢於韓奕正義得之廣韵集韵五爻炮炰二形同蒲交切誤也經典釋文炰字不作音亦誤說文？下云炮炙也以微火溫肉此炮必炰之誤炰炙者以炰法"},
{"n":"494-3","t":"爲炙非炮也炮下云毛炙者連毛燒之以爲炙非燒肉之炙也炙下云炮肉者炮肉非炮毛也自說文失去炰篆誤認炮炰一字而其義晦久矣肉加於火上曰燔貫肉加於火曰炙生民作烈煑之鑊曰烹凡炮燔炙㸋爒不用鑊炰煑烹烝用鑊○陳煥曰大射儀羞庶羞注有炮鼈膾鯉雉兔鶉鴽釋文炮薄交反或作？缹同音缶此陸本作炮而附？缹字也賈正義曰知有？鼈膾鯉者按六月詩云吉甫燕喜既多受祉又云飮御諸友炰鼈膾鯉故知有此也此賈本作？而釋以六月之炰也賈疏單行宋本今現存黃氏丕烈所今注疏則？譌炮炰亦譌炮矣六月字作炰正義不言炰同缹而韓奕炰鼈鮮魚正義曰按字書炰毛燒肉也缹烝也服䖍通俗文曰燥煑曰缹然則炰與缹別而此及六月云炰鼈者音皆作缶然則炰與缹以火孰之謂烝煑之也據此疏則炰別於炮而音缶與缹同字賈云音皆作缶者必據漢魏六朝相傳舊音而言陸氏於二詩不云炰音缶於禮別炰缹爲二字疏矣孔正義引字書炮毛燒肉也缹？也所謂字書即說文葢說文本有缹字而今佚之﹞\t\t\t"}
]