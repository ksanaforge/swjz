[
{"n":"","t":"﻿\n\n說文解字第九篇上\n金壇段玉裁注\n【頁】頭也从𦣻从儿古文䭫首如此﹝按此十二字蓋後人所改竄非許氏原文原文當云頁古文䭬𩠐字如此从𦣻从儿共十一字䭬字見下文𩠐部䭬者小篆依常例當於䭬下出𩑋解云古文䭬而以如是立文則从𩑋之九十三文無所附故別出𩑋爲部首正如儿即古文奇字人大即籒文大而皆必别出之爲部首云儿古文奇字人也云大籒文大改古文也皆不必再釋儿字大字𩑋字之義後人乃於儿下贅之云仁人也𩑋下贅之云頭也而倒亂其文皆由不知許氏立言之變例故爾𩑋部不廁𩠐部後而列於前者蒙八篇从儿之字爲次也小篆𦣻古文作𩠐小篆䭬古文作𩑋今𣜩則𦣻用古文䭬用稽字而𦣻𩑋䭫皆不行矣从𦣻儿爲𩑋首字如从气儿爲欠从目儿爲見會意字本與䭬同音康禮切十五部今音轉爲胡結切﹞凡𩑋之屬皆"},
{"n":"420-1","t":"从𩑋﹝大徐本此下有𦣻者䭬𩠐字也小徐本𦣻作？此古注謂？即䭬字也要非許語今刪﹞\n【頭】𦣻也﹝𦣻各本作𩠐今正小篆作𦣻說文據小篆爲書故敘曰今敘篆文合以古籒也漢人多用𩠐不用𦣻者自係一時相習而然許造字書則有定體𦣻下曰頭也頭下曰𦣻也是曰轉注禮記曰頭容直頭頸必中﹞从𩑋﹝𩠐以䭬爲冣重故字多从𩑋﹞豆聲﹝度侯切四部﹞\n【顏】睂之閒也﹝各本作睂目之間淺人妄增字耳今正睂與目之間不名顏釋言曰猗嗟名兮目上爲名郭注云眉眼之間西京賦名作眳薛注曰睂睫之間是不謂之顏也若云㒳睂間㒳目間則㒳目間巳是鼻莖謂之頞又非顏也面下曰顏前也色下曰顏气也是可證顏爲眉間醫經之所謂闕道書所謂上丹田相書所謂中正印堂也按庸風揚且之皙也子之淸揚揚且之顏也傳曰揚睂上廣也淸視淸明也揚且之顏者廣揚而顏角豐滿也毛云顏角葢指全頟而言中謂之顏旁謂之角由㒳睂閒以直上皆得謂之顏醫經頟曰顏曰庭是也國語角犀豐盈亦角謂旁犀謂中犀牛一角在鼻一角在頂故相法有"},
{"n":"420-2","t":"骨自印堂至頂者曰伏犀貫頂若方言云𩔣頟顏顙也湘江之閒謂之𩔣中夏謂之頟東齊謂之顙汝潁淮泗之閒謂之顏此則依方語通謂頟爲顏非毛許意也小雅顏之厚矣凡羞媿喜憂必形於顏謂之顏色故色下曰顏气也﹞从𩑋彥聲﹝五姦切十四部﹞\n【𩠪】籒文﹝鈕樹玉曰各本篆體右作？誤也此从古文𦣻﹞\n【頌】皃也﹝皃下曰頌儀也與此爲轉注不曰頌也而曰頌儀也者其義小別也於此同之於彼別之也古作頌皃今作容皃古今字之異也容者盛也與頌義別六詩一曰頌周禮注云頌之言誦也容也誦今之德廣以美之詩諩曰頌之言容天子之德光被四表格于上下無不覆燾無不持載此之謂容於是和樂興焉頌聲乃作此皆以容受釋頌似頌爲容之假借字矣而毛詩序曰頌者美盛德之形容以其成功告於神明者也此與鄭義無異而相成鄭謂德能包容故作頌序謂頌以形容其德但以形容釋頌而不作形頌則知假容爲頌其來已久以頌字專系之六詩而頌之本義廢矣漢書曰徐生善爲頌曰頌禮甚嚴其本義也曰有罪當盜械者皆頌繫此假頌爲寬容字也﹞从"},
{"n":"420-3","t":"𩑋公聲﹝余封切又似用切九部按古衹余封一切﹞\n【𩔜】籒文﹝疑从𩠐﹞\n【𩑒】𩑒顱首骨也﹝此五字各本作顱也二字今依全書通例正骨部曰髑髏頂也𩑒顱即髑髏語之轉也𩑒顱亦曡韵玉篇引博雅聲類作？顱恐有誤戰國策云頭顱僵仆相望於竟﹞从𩑋乇聲﹝徒谷切按此音誤也廣韵一屋無此字十九鐸音徒落切是不誤矣五部﹞\n【顱】𩑒顱也﹝各本作𩑒顱𩠐骨也五字今依全書通例正漢書武五子傳作盧﹞从𩑋盧聲﹝洛乎切五部﹞\n【𩕾】顚頂也﹝篇韵皆云𩕾願二同按說文義異﹞从𩑋𡚇聲﹝亣部曰𡚇讀若傿魚怨切十四部﹞\n【顚】頂也﹝見釋言國語班序顚毛注同引伸爲凡物之頂如秦風有馬白顚傳曰白顚？顙也馬以顙爲頂也唐風首陽之顚山頂亦曰顚也顚爲冣上倒之則爲冣下故大雅顚沛之揭傳曰顚仆也論語顚沛馬注曰僵仆也離騷注曰自上下曰顚廣雅曰顚末也﹞从𩑋眞聲﹝都秊切十二部﹞\n【頂】顚也﹝頂顚異部曡韵字故顚倒樂府或作丁倒引伸爲凡在冣上之"},
{"n":"421","t":"偁故廣雅云頂上也按頂之假借字作定詩周南麟之定釋言毛傳皆曰定題也毛傳一本作顚也亦與爾雅無不合葢禽獸横生以頟爲頂故秦風白顚傳曰旳顙亦以顙釋顚﹞从𩑋丁聲﹝都挺切十一部﹞\n【𩠑】或从𩠐作﹝鈕曰从古文𦣻也舊作𩒆誤﹞\n【𩕢】籒文从鼎﹝鼎聲也﹞\n【顙】頟也﹝方言中夏謂之頟東齊謂之顙九拜中之頓首必重用其顙故凡言稽顙者皆謂頓首非稽首也公羊傳曰再拜顙者即拜而後稽顙也何曰顙者猶今叩頭按叩頭者經之頓首也﹞从𩑋桑聲﹝稣朗切十部﹞\n【題】頟也﹝釋言毛傳曰定題也引伸爲凡居前之偁﹞从𩑋是聲﹝杜兮切十六部﹞\n【頟】顙也﹝釋名曰額卾也有垠卾也引伸爲凡有垠卾之偁如喪服疏引大戴禮云大功巳上唯唯小功巳下額額然皋陶暮晝夜頟頟釋名云頟頟然憚之韓𥓓云頟頟蔡城﹞从𩑋各聲﹝五陌切古音在五部今？作額﹞\n【頞】鼻莖也﹝鼻謂之準鼻直莖謂之頞史記唐舉相蔡澤曰先生曷鼻巨肩魋顏蹙齃既言鼻又言頞者曷同遏遏鼻言其內不通而齆蹙齃則言在外鼻莖也鼻有中斷者蔡澤諸葛恪之相是也有憂愁而蹴縮者孟子言蹙頞是也有病而辛頞者此言其內酸辛素問所言是也﹞从𩑋安聲﹝烏割切十五部釋名曰頞鞍也偃折如鞍也知固可讀如安﹞\n【齃】或从鼻曷﹝曷聲也﹞\n【頯】權也﹝權者今之顴字戰國策眉目準頞權衡犀角偃月其字正作權易夬九三壯于頄王云面權也翟云面顴頰間骨也鄭作頯頯夾面也王與許說同國策謂之權衡者象其平也按大玄視次四頯須姝爲韵今本頯作䪻誤肉部曰肫者面頯也儀禮釋文引說文肫章允反漢高祖隆準準與肫音同故應劭曰隆高也準頰權準也入聲音拙則字又作䪼﹞从𩑋𢌳聲﹝渠追切按古音仇在三部是以蜀才作仇也三篇？部𢌳从肉聲讀如逵逵同馗讀如仇﹞\n【頰】面旁也﹝面者顏前也顏前者㒳眉閒㒳目閒巳下至頰閒也其旁曰頰面部曰䩉頰也易咸上六咸其輔頰舌輔即䩉之假借字也凡言頰車者今俗謂牙牀骨牙所載也與單言頰不同﹞从𩑋夾聲﹝古叶切八部﹞\n【𩠣】籒文頰﹝各本"},
{"n":"421-2","t":"右作𩔯誤今依集韵正又左體之夾今改从籒文大﹞\n【𩓓】頰後也﹝頰後謂近耳及耳下也﹞从𩑋𥃩聲﹝古恨切十三部廣韵古很切﹞\n【頜】顄也﹝公羊傳呼獒而屬之獒亦躇階而從之祁彌明逆而踆之絶其頷何云以足逆躢曰踆頷口也按玉篇引作絶其頜此謂以足迎蹋之遂使獒之頤不能噬也方言頷頤頜也南楚謂之頷秦晉謂之頜頤其通語也﹞从𩑋合聲﹝胡感切按依方言則緩言曰頷急言曰頜頜當讀如合也玉篇公荅切七部﹞\n【𩔞】頤也﹝𦣞下曰？也𦣞者古文頤與此爲轉注王莽傳作顄正字也方言作頷於說文爲假借字﹞从𩑋圅聲﹝胡男切七部顄同﹞\n【頸】頭莖也从𩑋巠聲﹝居郢切十一部﹞\n【領】項也﹝按項當作頸碩人桑扈傳曰領頸也此許所本也釋名國語注同領字以全頸言之不當釋以頭後若廣雅領頸項也合宜分別者渾言之其全書之例類皆然矣衣之曲祫謂之領亦不謂衣後也仲尼燕居注領猶治也淮南書高注領理也皆引伸之義謂得其首領也龜䇿傳用領爲蓮異部假借﹞从𩑋"},
{"n":"421-3","t":"令聲﹝良郢切古音在十二部﹞\n【項】頭後也﹝頭後者在頭之後後項雙聲故項槖亦曰后槖也肉部曰脰項也公羊傳搏閔公之脰何云脰頸也齊人語此當曰項而曰頸者渾言則不別小雅四牡項領傳曰項大也此謂項與𨾊同﹞从𩑋工聲﹝胡講切九部﹞\n【䪴】玉枕也﹝玉枕各本作項䪴小徐作項枕廣韵作頊䪴云頊魚欲切醫經本作玉枕許說同一譌爲頊䪴再譌爲項䪴皆非也沈氏彤詳攷內經甲乙經作釋骨曰顚之後横起者曰頭横骨曰枕骨其㒳旁尤起者曰玉枕骨玉枕骨即偃臥箸枕之處單𧦝曰䪴玉篇引蒼頡云垂頭之皃此別一義﹞从𩑋冘聲﹝章衽切八部﹞\n【顀】出頟也﹝謂頟胅出向前也元應曰今江南言顀頭胅額乃以顀爲後枕之名按後枕即上文之䪴也﹞从𩑋隹聲﹝直追切十五部﹞\n【𩑢】曲頤也﹝曲頤者頤曲而微向前也揚雄傳顉頤師古曰曲頤也按廣頤曰巸曲頤曰𩑢頤狀之不同也﹞从𩑋不聲﹝薄囬切古音在一部﹞\n【顩】𪙊皃也﹝𪙊者齒差也篇韵皆云？顩不平也？邱檢切字當作？𢆉聲按許說顩之本義文選解嘲顩頤乃假顩爲䫡也﹞从𩑋﹝齒差必形於外故从𩑋﹞僉聲﹝魚檢切七部﹞\n【䪳】面目不正皃﹝玉篇曰面不平廣韵曰面斜﹞从𩑋尹聲﹝余準切十三部﹞\n【頵】頭頵頵大也﹝按鍇本作頭頵也與文選注合然恐有奪字耳文選長笛賦重巘增石𥳑積頵砡春秋楚君有名頵者﹞从𩑋君聲﹝於倫切十三部李善引說文𠀉隕切﹞\n【䫟】面色䫟䫟皃﹝皃當依玉篇作也﹞从𩑋員聲讀若隕﹝于閔切十三部﹞\n【䫡】頭頰長也﹝四字當作頭陜面長皃五字玉篇云頭頰面長皃頰亦譌字廣韵面長皃則少頭陜二字文選解嘲顩頤折頞韋昭曰面長曰顩欺甚切玉篇引蒼頡云顩面長銳頤之皃葢解嘲及蒼頡皆以顩爲䫡也﹞从𩑋兼聲﹝五咸切七部﹞\n【碩】頭大也﹝引伸爲凡大之偁釋詁毛傳皆曰碩大也𥳑兮傳曰碩人大德也碩與石二字互相借﹞从𩑋石聲﹝常隻切古音在五部﹞\n【頒】大頭也﹝小雅魚藻曰魚在在藻有頒其首傳曰頒大首皃苕之華羘羊墳首傳曰墳大也此假墳爲頒也孟子頒白者不負戴於道路此假頒爲？也周禮匪頒之式鄭司農云匪分也頒讀爲班布之班謂班賜也此假頒爲班也﹞从𩑋分聲﹝布還切按古音在十三部符分切﹞一曰鬢也﹝鬢者頰髮也引伸之頰亦曰頒玉藻笏大夫以魚須文竹鄭云文猶飾也大夫士飾竹以爲笏按須乃頒之誤故釋文音班崔靈恩作魚班知唐初故作頒須無音班之理魚頒者謂魚頰骨考工記注曰之而頰𩑔也是也﹞詩曰有頒其首﹝證前一義﹞\n【顒】大頭也﹝引伸之凡大皆有是偁小雅．六月其大有顒傳曰顒大皃大雅卷阿傳曰顒顒溫皃卬卬盛皃釋訓曰顒顒卬卬君之德也又其引伸之義也﹞从𩑋禺聲﹝魚容切按禺聲本在四部此四部九部合音也﹞詩曰其大有顒\n【䫞】大頭也﹝玉篇引蒼頡云頭大也廣雅曰䫞大也﹞从𩑋羙聲﹝口幺切二部﹞\n【顝】大頭也﹝廣雅曰顝大也思元賦顝羈旅而無友舊注顝獨也此與九辨塊獨守此無澤之塊同皆於音求之玉篇引蒼頡云相抵觸廣雅云醜也皆引伸之義﹞从𩑋骨聲讀若魁﹝苦骨切十五部玉篇口骨口回二切廣韵同﹞\n【願】大頭也﹝本義如此故从頁今則本義廢矣邶風願言思子中心養養傳曰願每也此每如春秋外傳懷私爲每懷賈誼賦品庶每生之每按毛詩願字首見於終風願言則疐而無傳則毛意謂與今人語同耳釋詁曰願思也方言曰願欲思也邶風鄭箋曰願念也皆與今語合丂部曰？願䛐也用部曰甯所願也心部曰憖肎也凡言願者葢寧甯憖三字語聲之轉自詩所用巳如是而二子乘舟語意尤深故傳別言之實非異也﹞从𩑋厡聲﹝魚怨切十四部﹞\n【顤】高長頭﹝玉篇下有皃字靈光殿賦李注䫜顤顟大首深目之皃﹞从𩑋堯聲﹝五弔切二部﹞\n【頎】頭佳皃﹝此本義也引伸爲長皃衞風碩人其頎齊風頎若長兮傳皆曰頎長皃又曰敖敖猶頎頎也古假頎爲懇如檀弓頎乎其至是也﹞从𩑋斤聲﹝渠希切按古音在十三部如旂本讀同芹然則碩人何以韵衣也曰碩人頎讀入微韵衣讀如殷皆可﹞讀又若鬢﹝讀又若者謂讀若芹矣又有此讀也按頎篆併解各本奪今依小徐本及集韵類篇韵會所引訂補﹞\n【𩕀】𩕀顤高也﹝當云頭高也廣韵云頭長﹞从𩑋敖聲﹝五到切二部亦作䫨﹞\n【𩓥】前面岳岳也﹝前當作歬歬面猶俗云當面李白詩山從人面起靈光殿賦神仙岳岳於棟間李注岳岳立皃﹞从𩑋岳聲﹝岳古文嶽五角切古音在二部﹞\n【𩒳】昧前也﹝前當作歬昧當作眛眛於當歬論語所謂正牆面而立也﹞从𩑋𡿯聲讀若昧﹝莫佩切十五部﹞\n【𩖊】面𤸃淺𩖊𩖊也从𩑋霝聲﹝郞丁切十一部﹞\n【𩔀】頭？𩔀也﹝？？曡韵字葢古語也集韵曰謂頭癡錢氏大昕曰春秋戰國人名有蒯聵者疑即此？？字﹞从𩑋㒸聲﹝五怪切十五部﹞\n【頑】㮯頭也﹝木部曰㮯梡木未析也梡㮯木薪也凡物渾淪未破者皆得曰㮯凡物之頭渾全者皆曰㮯頭㮯頑雙聲析者銳㮯者鈍故以爲愚魯之偁左傳曰心不則德義之經爲頑﹞从𩑋元聲﹝五還切十四部﹞\n【𩓸】小頭𩓸𩓸也﹝𩓸之言嫢也嫢者細也﹞从𩑋枝聲讀若規﹝又己恚切徐云又者謂居隨切矣又有此切也十六部亦作𩓠亦作𩓡﹞\n【顆】小頭也﹝引伸爲凡小物一枚之偁珠子曰顆米粒曰顆是也賈山傳蓬顆蔽𠣥晉灼曰東北人名土塊爲蓬顆按此即淮南書宋玉風賦之堁字許注淮南曰堁塵塺也﹞从𩑋果聲﹝苦惰切十七部﹞\n【頢】短面也﹝廣韵曰小頭皃﹞从𩑋𠯑聲﹝五活切又下活切十五部廣韵古活切﹞\n【頲】狹頭頲也﹝疑當作頲頲也假借爲挺直之挺釋詁曰頲直也﹞从𩑋廷聲﹝他挺切十一部﹞\n【頠】頭閑習也﹝閑當作嫺字之誤也引伸爲凡嫺習之偁釋詁曰頠靜也頠與女部之姽義略同﹞从𩑋危聲﹝語委切十六部﹞\n【頷】面黃也﹝離騷苟余情其信姱以練要兮長顑頷亦何傷王注顑頷不飽皃本部顑字下云飯不飽面黃起行也義得相足今則頷訓爲頤古今字之不同也﹞从𩑋含聲﹝胡感切七部李善注離騷音呼感反﹞\n【𩔃】面不正也从𩑋爰聲﹝于反切十四部﹞\n【頍】舉頭也﹝此頍之本義也故？字从頁士冠禮緇布冠缺項注缺讀爲頍頍圍髪際結項中隅爲四綴以固冠今未冠筓者箸冠卷頍象之所生也滕薛名簂爲頍如鄭說則頍所以支冠舉頭之義之引伸也小雅有頍者弁傳曰頍弁皃弁皮弁也惟舉頭曰頍故載弁亦曰頍義之相因而引伸者也﹞从𩑋支聲﹝𠀉弭切十六部﹞詩曰有頍者弁﹝頍弁篇﹞\n【𩑦】內頭水中也﹝內者入也入頭水中故字从𩑋𠬸與水部之𣳚義同而別今則？？廢而𣳚專行矣﹞从𩑋𠬸𠬸亦聲﹝烏𣳚切十五部﹞\n【顧】還視也﹝還視者返而視也檜風箋云迴首曰顧析言之爲凡視之偁鄕黨賓不顧矣謂還視也車中內顧苞氏謂前視不過衡軛旁視不過輢較則顧猶視也又引伸爲臨終之命曰顧命又引伸爲語將轉之詞﹞从𩑋雇聲﹝古慕切五部﹞\n【順】理也﹝理者治玉也玉得其治之方謂之理凡物得其治之方皆謂之理理之而後天理見焉條理形焉非謂空中有理非謂性即理也順者理也順之所以理之未有不順民情而能理者凡訓詁家曰從順也曰愻順也曰馴順也此六書之轉注曰訓順也此六書之假借凡順愼互用者字之譌﹞从𩑋川﹝人自頂以至於歱順之至也川之流順之至也故字从𩑋川會意而取川聲小徐作川聲則舉形聲包會意訓馴字皆曰川聲也食閏切十三部﹞\n【䪾】顏色䪾䫰愼事也﹝愼事玉篇廣韵作順事疑南宋改耳﹞从𩑋㐱聲﹝之忍切十三部廣韵亦章刄切﹞\n【䫰】䪾䫰也从𩑋粦聲﹝良刄切玉篇來軫切二篆今作？？十二部﹞一曰頭少髮﹝廣韵廿一震曰？？頭少髮竊疑頭少髮單承䫰字言十六軫說是也﹞\n【顓】頭顓顓謹皃﹝此本義也故从𩑋白虎通曰謂之顓頊何顓者專也頊者正也言能專正天之道也按叀者小謹也今字作專亦假顓作專如淮南云顓民法言云顓蒙漢書言顓顓獨居一海之中皆是﹞从𩑋耑聲﹝職緣切十四部﹞\n【頊】頭頊頊謹皃﹝此本義也故从𩑋引伸爲正也白虎通又曰冬其帝顓頊顓頊者寒縮也﹞从𩑋玉聲﹝許玉切三部﹞\n【顉】低頭也﹝低當作氐氐者說文之低字也左傳襄卄六年衞獻公反國大夫逆於竟者執其手而與之言道逆者自車揖之逆於門者頷之而巳釋文頷本又作頜按依許則頷頜皆非也杜注搖頭亦非既不執手而言又不自車揖之則在車首肎而巳不至搖頭也釋文本又作頜正是本又作顉之譌列子湯問曰顉其頤則歌合律郭璞游仙詩洪厓頷其頤注引列子亦作頷引廣雅頷動也頷皆顉之譌故云五感反若本頷字則當云胡感反也顉其頤者開口則低其頤靈光殿賦顉若動而躨跜今本亦譌頷﹞从𩑋金聲﹝五感切古音在七部﹞春秋傳曰迎于門顉之而巳\n【頓】下首也﹝\n按當作頓首也三字爲句周禮太祝九？一曰䭬首二曰頓首三曰空首三者分別\n劃然不當頓䭫二字皆訓之曰下首明矣鄭曰稽首拜頭\n至地也頓首拜頭叩地也空手拜頭至手所謂拜手也吉\n拜拜而後稽顙謂齊衰不杖以下者凶拜稽顙而後拜謂\n三年服者玉裁按九拜以前三者爲體後六者爲用如六\n書以指事象形形聲會意四者爲體轉注假借二者爲用\n也凡經言拜手言拜皆周禮之空首手部？字下曰首至\n手何注公羊傳曰頭至手曰拜手皆與周禮空首注合凡\n經言稽首小篆作䭫古文作？經傳無異偁何注公羊云\n頭至地曰稽首與周禮注合凡經傳言頓首言稽顙或單\n言顙皆九拜之頓首何注公羊曰顙猶今叩頭檀弓稽顙\n注曰觸地無容皆與周禮頓首注合頭至手者拱手而頭\n至於手頭與手俱齊心不至地故曰空首若稽首頓首則\n拱手皆下至地頭亦皆至地而稽首尙稽遲頓首尙急遽\n頓首主於以顙叩觸故謂之稽顙或謂之顙周禮之九拜\n不盡知而稽首者吉禮也頓首者凶禮也空首者吉凶所\n同之禮也經傳立文凡單言拜及下屬稽首稽顙言拜言\n拜手者皆空首也言拜手稽首者空首而稽首也言拜而\n後稽顙者空首而頓首也言稽顙而後拜者頓首而空首\n也言稽顙而不拜者頓首而不空首也經於吉賓嘉曰稽\n首未有言頓首者也於喪曰稽顙亦未有言頓首者也然\n則稽顙之即頓首無疑矣有非喪而言頓首者非常事也\n類乎凶事也如申包胥之九頓首而坐以國破君亡穆嬴\n頓首於宣子以太子不立與季平子稽顙於叔孫昭子以\n君亡昭公子家駒再拜顙於齊侯以失國正同也若陳無\n宇稽顙於欒施以排患釋難禮之過也無宇之詐也沿至\n秦漢以頓首爲請罪之辭中山策司馬喜之頓首別於陰\n姬公之稽首漢人文字存者蔡邕戍邊上章云朔方髡鉗\n徙臣邕稽首再拜上書皇帝陛下末云臣頓首死罪稽首\n再拜以聞蔡質所記立宋皇后儀首云尙書令臣嚻等稽\n首言末云臣囂等誠惶誠恐頓首死罪稽首再拜以聞許\n沖進說文解字首云召陵萬歲里公乘臣沖䭫首再拜上\n書皇帝陛下末云臣沖誠惶誠恐頓首頓首死辠死辠䭫\n首再拜以聞皇帝陛下皆頓首與稽首分別稽首爲對敭之辭\n\t\t\t\t﹞从𩑋﹝首叩地故从𩑋﹞屯聲﹝都困切十三部凡言供頓頓宿皆取屯聚意而假頓爲之又多假頓爲鈍﹞\n【頫】低頭也﹝低當作氐西京賦伏櫺檻而頫聽聞雷霆之相激薛綜曰頫低頭也上林賦頫杳眇而無見李善引聲類頫古文俯字﹞从𩑋逃省﹝逃者多媿而俯故取以會意从逃猶从兔也匡謬正俗引張揖古今字詁云頫今之俯俛也葢俛字本从免　　　俯則由音誤而製用府爲聲字之俗而謬者故許書不録俛舊音無辨切頫玉篇音靡卷切正是一字一音而孫強輩增說文音俯四字不知許正讀如免耳古音在十三十四部之閒大徐云方矩切者俗音也﹞大史卜書頫仰字如此﹝卜或作公誤匡謬正俗引正作卜漢藝文志蓍龜十五家四百一卷大史卜書當在其內言此者以正當時多作俛俯非古也﹞楊雄曰人面頫﹝此葢摘取楊所自作訓纂篇中三字以證从𩑋之意頫本謂低頭引伸爲凡低之偁﹞\n【俛】頫或从人免﹝匡謬正俗引及小徐皆作俗頫字篆體或改作俛解作从人兔以从兔聲而讀同俯爲？不知舊讀同免過秦論俛起阡陌之中李善引漢書音義音免史記倉公傳不可俛仰音免龜策列傳首俛索隱正義皆音免元應書㒳云俛仰無辨切廣韵俛亡辨切俯俛也玉篇人部俛無辨切俯俛也此皆俛之正音而表記俛焉日有孶孶釋文音勉毛詩黽勉李善引皆作僶俛俛與勉同音故古假爲勉字古無讀俛如府者也頫音同俛﹞\n【頣】舉目視人皃﹝目當依廣韵作眉舉眉揚眉也﹞从𩑋臣聲﹝式忍切十二部﹞\n【𩕊】倨視人也﹝倨者不愻也﹞从𩑋𦎍聲﹝旨善切十四部﹞\n【頡】直項也﹝淮南修務訓王公大人有嚴志頡頏之行者無不憛悇癢心而悅其色矣此頡頏正謂強項也亢部？下曰直項莽？淮南之頏即說文之？也直項者頡之本義若邶風燕燕于飛頡之頏之傳曰飛而下曰頡飛而上曰頏此其引伸之義直項爲頡頏故引伸之直下直上曰頡頏﹞从𩑋吉聲﹝胡結切十二部﹞\n【䪼】頭頡䪼也﹝頡䪼曡韵古語頭菌蠢皃若高祖隆準服䖍準音拙應劭曰頰權準也師古曰䪼權䪼字豈當借準爲之按服但云準音拙耳權䪼之名又出漢後也﹞从𩑋出聲﹝之出切十五部﹞讀又若骨﹝云又者謂出聲則讀若拙矣又讀若骨也﹞\n【顥】白皃﹝漢郊祀歌曰西顥沆碭西都賦曰鮮顥氣之淸英顥與？音義略同﹞从景？﹝景者日光也日光白从景？言白首也按上文當云白首皃李善注文選引聲類顥白首皃聲類葢本許書今許書乃爲淺人刪首字耳郊祀歌西都賦及楚辭則皆引伸假借也胡老切二部﹞楚詞曰﹝詞當作辭"},
{"n":"425","t":"許書皆作楚詞﹞天白顥顥﹝見大招王逸曰顥顥光貌按此當廁白首人也之下寫者亂之耳土部堋下引左傳朝而堋在前引虞書堋淫于家在後可證許偁古之例﹞南山四顥﹝南四八目廣韵作商皇甫士安高士傳曰四晧皆河內軹人或在汲一曰東園公二曰角里先生三曰綺里季四曰夏黃公秦始皇時退入藍田山作歌乃共入商雒隱地肺山漢高徵之不至深自匿終南山不能屈己按曰藍田山曰商雒地肺山曰終南山東西相接八百里實一山也詩傳曰終南周之名山中南也左傳作中南史漢謂之南山楊雄解嘲曰四晧采榮於南山說文作南山不誤張良傳注商山四晧宋時浙本作南山﹞顥﹝此字今補﹞白首人也﹝以是爲白首之證他書作四晧者通假字也﹞\n【䫶】大醜皃﹝醜可惡也﹞从𩑋樊聲﹝附袁切十四部﹞\n【𩓞】好皃﹝頭好也﹞从𩑋爭聲﹝疾正切十一部﹞詩所謂𩓞首﹝𩓞首當作螓首見衞風碩人傳曰螓首顙廣而方箋云螓謂蜻蜻也按方言蟬小者謂之麥蚻有文者謂之蜻蜻孫炎注爾雅引方言有文者謂之螓然則螓蜻一字也引古罕言所謂者假令詩作𩓞首則徑偁詩句不言所謂﹞\n【頨】頨姸也﹝三字爲句頨姸曡韵大徐改爲頭姸此即改頓首爲下首之比姸安也頨義如周易之翩翩東都賦翩翩巍巍顯顯翼翼﹞从𩑋翩省聲讀若翩﹝按此當紕延切古音在十二部篇韵王矩一切葢有認爲羽聲者耳廣韵注云孔子頭也又附會以爲孔子圩頂之圩﹞\n【顗】謹莊皃﹝莊者壯盛字之假借也釋詁曰顗靜也義相足﹞从𩑋豈聲﹝魚豈切十五部﹞\n【顅】頭鬢少髮也﹝髟部曰鬜者鬢禿也此音義皆同葢實一字矣而以顅从頁故云頭鬢謂頭上及鬢夾也鬜从髟故單言鬢考工記數目顅脰故書顅或作牼鄭司農曰牼讀爲鬜頭無髮之鬜司農意謂鳥頭毛短也鄭注明堂位曰齊人謂無髮爲禿楬釋名曰禿無髮沐秃也毼頭生瘡曰瘕毼亦然也楬與毼皆即鬜字許說周禮與先鄭同後鄭易之曰顅長脰也非許義證以荘子其脰肩肩則後鄭是也肩即顅﹞从𩑋肩"},
{"n":"414-3","t":"聲﹝苦閑切十四部﹞周禮曰數目顅脰\n【𩓽】無髮也﹝廣韵曰𩓽者𩓽顐也顐者禿也五困切﹞一曰耳門也﹝別一義﹞从𩑋囷聲﹝按毛刻作囷聲篆左从囷不誤凡囷聲之字亦入䰟韵矣苦昆切十三部﹞\n【𩑔】禿也﹝禿本訓無髮此則用其引伸之義也考工記作其鱗之而注曰之而頰𩑔也按頰謂鱗屬之面旁𩑔謂鱗屬之頤？圓潤光滑故謂之禿古語如是魚游泳必動其頰與？所謂作其之而也玉篇頹者頰下也是其字可作頹而淺者謂爲穨字﹞从𩑋气聲﹝苦骨切十五部按周禮釋文云許愼口忽反禿也劉古本反正義曰舊讀𩑔字沽罪反劉以爲當音壺玉裁謂板本壺字葢誤當作壼﹞\n【頛】頭不正也﹝釋魚左倪不類周禮類作靁葢皆頛之假借字也﹞从𩑋耒﹝會意﹞耒頭傾﹝說从耒之意﹞亦聲﹝耒亦聲盧對切十五部廣韵無﹞讀又若春秋陳夏齧之齧﹝又有此音即與左倪右倪之倪同也曰陳夏齧之齧當許時讀春秋此齧必與他齧不同也陳夏齧見春秋經昭卄三年正義考世本齧者徵舒曾孫杜云玄孫﹞\n【䫌】傾首也﹝首元應引作頭元應引蒼頡篇云頭不正也又引淮南子左䫌右倪按釋魚左倪右倪郭注行頭左俾右俾俾亦作庳皆非是其字正當作䫌故釋文暜計反也﹞从𩑋卑聲﹝匹米切十六部﹞\n【䫔】司人也﹝司者今之伺字﹞一曰恐也从𩑋契聲讀若楔﹝楔或作褉誤今依古本正今楔讀先結切䫔胡計切韵書之分別也十五部﹞\n【䫥】頭不正也从𩑋鬼聲﹝口猥切十五部﹞\n【頗】頭偏也﹝引伸爲凡偏之偁洪範曰無偏無頗遵王之義人部曰偏者頗也以頗引伸之義釋偏也俗語曰頗多頗久頗有猶言偏多偏久偏有也古借陂爲頗如洪範古本作無偏無陂顏師古匡謬正俗李善文選注所引皆作陂可證迄乎天寶乃據其時所用本作頗而詔改爲陂一若古無作陂者不學而作聰之過也陂義古皆在歌戈部則又不知古音之過耳﹞从𩑋皮聲﹝滂禾切十七部又匹我切言部曰詖古文以爲頗字言古文之假借也﹞\n【𩑣】顫也从𩑋尢聲﹝按元應書㒳引說文皆作？是其字从𩑋又聲今本說文作？尤聲非古也篇韵皆沿俗本之誤耳元應引說文云謂掉動不定也葢演說文語通俗文曰四支寒動謂之顫？于救切古音在一部﹞\n【疣】𩑣或从𤕬﹝按此篆亦當作？从？又聲據元應書及廣韵可證元應曰今作？知淺人以今體改古體耳﹞\n【顫】頭不定也﹝不定各本作不正今正顫？皆不寧之皃上文頛䫌䫥頗四篆言頭不正此則義別頭不定故从𩑋引伸爲凡不定之偁﹞从𩑋亶聲﹝之繕切十四部﹞\n【顑】顑顲﹝逗二字各本無今依全書通例補曡韵字﹞食不飽面黃起行也﹝離騒長顑頷亦何傷王注顑頷不飽皃按許之顑顲即顑頷也離騷假借頷爲顲許書單出頷篆云面黃也此恐淺人所增廣韵顑顲瘦也﹞从𩑋咸聲﹝下感下坎二切七部廣韵苦感切又作䫲呼唵切﹞讀若戆\n【顲】顑顲也﹝各本作面顑顲皃今依全書通例正﹞从𩑋𤎭聲﹝盧感切七部﹞\n【煩】𤍽頭痛也﹝詩曰如炎如焚陸機詩云身𤍽頭且痛﹞从𩑋火﹝會意﹞一曰焚省聲﹝焚火部作燓此謂形聲也附袁切十四部﹞\n【𩕺】癡顡﹝逗各本奪"},
{"n":"426-1","t":"顡字今依玉篇廣韵補﹞不聰朙也﹝廣韵曰顡顏惡也此今義也﹞从𩑋𧱏聲﹝五怪切十五部據廣韵此說文舊音也﹞\n【頪】難曉也﹝謂相佀難分別也頪類古今字類本專謂犬後乃類行而頪廢矣廣雅云頪疾也﹞从𩑋米﹝？猶種也言種緐多如米也米多而不可別會意一說黔首之多如米也故曰元元盧對切十五部按六書故引唐本从迷省﹞一曰鮮白皃从粉省﹝鮮猶新也粉者白之甚者也﹞\n【顇】顦顇也﹝許書無顦篆大徐增之非也錢氏大昕曰面部之䩌當是正字小雅或盡瘁事國傳云盡力勞病以從國事左傳引詩曰雖有姬姜無棄蕉萃杜曰蕉萃陋賤之人楚辭漁父顏色憔悴王曰皯黴黑也班固荅賓戲朝而榮華夕而焦瘁其字各不同今人多用憔悴字許書無憔篆悴則訓憂也﹞从𩑋卒聲﹝秦醉切十五部﹞\n【䫒】繫頭殟也﹝歹部曰殟者暴無知也今本譌作胎敗則此以殟釋䫒遂不可通集韵類篇引此條有謂頭被繫無知也七字當是古注語玉篇引莊子云問焉則䫒然䫒不曉也按與心部之惛音義略同﹞从𩑋昏聲﹝莫奔切十三部﹞\n【頦】醜也﹝廣雅同篇韵云頤下非許義﹞从𩑋亥聲﹝戶來切一部按廣雅柯開切﹞\n【䫏】醜也﹝此䫏之本義﹞从𩑋其聲﹝去其切一部﹞今逐疫有䫏頭﹝此舉漢事以爲證也周禮方相氏注云冒熊皮者以驚疫癘之鬼如今魌頭也淮南書視毛嬙西施猶䫏醜也高注云䫏䫏頭也方相氏黃金四目衣赭稀世之䫏貌䫏醜言極醜也風俗通曰俗說亾人䰟氣游揚故作魌頭以存之言頭魌魌然盛大也或謂魌頭爲觸壙殊方語按魌䫏字同頭大故从頁也亦作？靈光殿賦仡䫏𤟧以雕？李注䫏𤟧大首也今本作欺𤟧葢誤﹞\n【籲】呼也﹝呼當作𧦝言部曰𧦝者召也口部曰召者𧦝也周書乃有室大競籲俊尊上帝某氏曰招呼賢俊與共尊事上天商書率籲衆戚出矢言某氏曰籲和也率和衆憂之人出正直之言按和之訓未知何出葢謂籲同龠龠以和衆聲也夫下文自我王來至底綏四方皆民不欲徙之言姚氏鼐之說是也籲衆戚出矢言正謂不欲徙之民相𧦝急出誓言爲盤庚斆民命衆張本注疏殊繆﹞从𩑋籥聲讀與籥同﹝羊戍切古音在二部讀如姚﹞商書率籲衆戚﹝見盤庚上戚今本作慼俗字也衞包所改﹞\n【顯】頭朙飾也﹝故字从頁飾者妝也女部曰妝飾也是也頭明飾者冕弁充耳之類引伸爲凡明之偁按㬎謂衆明顯本主謂頭明飾乃顯專行而㬎廢矣日部㬎下曰古文以爲顯字由今字假顯爲㬎乃謂古文假㬎爲顯也此古今字之變遷所必當深究也﹞从𩑋㬎聲﹝此舉形聲包會意呼典切十四部﹞\n【𩔊】𨕖具也﹝𨕖擇而共置之也𩔊𨕖㬪韵？部曰㢲具也𩕧具也人部曰𠊨具也是㢲𩔊𩕧𠊨四字義同玉篇曰𩔊古文作𨕖﹞从二𩑋﹝二頁具之意也士戀切十四部﹞\n文九十三﹝宋本九十三毛刻九十二今刪顦字補頎字仍九十二重八\n【𦣻】頭也﹝頭下曰𦣻也與此爲轉注自古文𩠐行而𦣻廢矣白虎通何注公羊王注楚辭皆曰首頭也引伸之義爲始也本也儀禮古文假借手爲首﹞象形﹝象人頭之側面也左象前右象後書九切三部﹞凡𦣻"},
{"n":"427","t":"之屬皆从𦣻\n【脜】面和也﹝和當作龢龢調也咊相應也許書分別畫然今人淆之抑詩輯柔爾顏傳曰輯和也泮水載色載笑傳曰色温潤也玉篇曰野王案柔色以蕰之是以今爲柔字按今字柔行而脜廢矣﹞从𦣻肉﹝骨剛肉柔故从𦣻肉會意肉亦聲﹞讀若柔﹝耳由切三部﹞\n文二\n【面】顏前也﹝顏者兩眉之中閒也顏前者謂自此而前則爲目爲鼻爲目下爲頰之閒乃正鄕人者故與背爲反對之偁引伸之爲相鄕之偁又引伸之爲相背之偁易窮則變變則通也凡言面縛者謂反背而縛之偭从面﹞从𦣻象人面形﹝謂囗也左象面彌箭切十四部﹞凡面之屬皆从面\n【靦】面見人也﹝各本無人今依毛詩正義補面見人謂但有面相對自覺可憎也小雅．何人斯有靦面目傳曰靦？也女部曰？面靦也按心部曰青徐謂慙曰㥏音義皆同而一从心者慙在中一从面者媿在外韋注國語曰靦面目之皃也﹞从面見﹝此以形爲義之例﹞見亦聲﹝他典切十四部﹞詩曰有靦面目\n【𩈍】或从旦﹝旦聲也玉篇曰埤蒼？同靦字書作？﹞\n【䩉】頰也﹝頰者面旁也面旁者顏前之兩旁大招靨輔奇牙宜笑嫣只王注言美頰有靨䩉口有奇牙嘕然而笑尤媚好也淮南書奇牙出靨輔搖高注靨輔頰邊文婦人之媚也又曰靨輔在頰則好在顙則醜注靨䩉者頰上窐也由此言之靨䩉在頰故䩉與頰可互偁古多借輔爲䩉如毛詩傳曰倩好口輔也此正謂靨䩉咸上六咸其輔頰舌艮六五艮其輔其字皆當作䩉葢自外言曰䩉曰頰曰靨䩉自裏言則上下持牙之骨謂之䩉車亦謂牙車亦謂頷車亦謂頰車亦謂鼸車亦謂之䩉亦謂之頰許言䩉頰也者言其外也易言䩉頰言䩉言其裏也䩉車非外之䩉頰車非外之頰此名之當辨者也諸家說左傳輔車相依用牙車爲訓而許君不同說詳車部○按艮卦虞注云輔面頰骨上頰車也面頰骨今俗語尙如是上頰車即頰骨在上持牙者服䖍注左傳謂之上頷車然則在下持牙者亦得曰下頰車下頷車矣必云上頰車"},
{"n":"427-2","t":"上頷車者言䩉則言上是也頰車與舌言則必動故咸艮爻辭取此﹞从面甫聲﹝符遇切五部﹞\n【䩌】面焦枯小也﹝玉篇引楚辭云顏色䩌顇希馮所據古本也漢外戚傳嫶姸大息歎稚子兮晉灼曰三輔謂幽愁面省瘦曰嫶冥嫶姸猶嫶冥也按嫶即䩌字省同㾪﹞从面焦﹝此舉會意包形聲即消切二部﹞\n文四重一\n【丏】不見也象雝蔽之形﹝雝各本作壅今正其實許書當作邕也禮經乏參侯道居侯黨之一西五步鄭曰容謂之乏所以爲獲者御矢也周禮鄭司農注云容者乏也待者所蔽按之與丏篆文相似義取蔽矢豈禮經本作丏與彌兖切古音在十二部以𡧍賓字知之﹞凡丏之屬皆从丏\n\n文一\n【首】古文𦣻也﹝各本古文上有𦣻同二字妄人所增也許書絶無此例惟麻下云與林同亦妄人所增也今刪正義巳見上矣故衹言古文𦣻如儿下曰古文奇字人？下曰籒文大？下曰古文䭫皆此例也不見𩠐於𦣻篆之次者以有从𩠐之篆不得不出之爲部首也今字則古文行而小篆廢矣﹞巛象髮﹝說𦣻上有巛之意象髮形也小篆則但取頭形﹞髮謂之鬊﹝髮字舊奪今補﹞鬊即巛也﹝當作巛即鬊也與？即易突字也例同鬊之訓髮隋也渾言之則爲髮偁此八字葢別一說上文謂象形此謂巛即山川字古音同春故可假爲鬊字會意﹞凡𩠐之屬皆从𩠐\n【䭫】䭬首也﹝三字句各本作下首也亦由妄人不知三字句之例而改之今正頓首䭫首爲周禮九拜之二大耑在漢末時上書言事者必分別其辭則二者形狀之不同所用行禮之分別許時人人知之故小雅大雅稽首毛皆無傳許亦但曰此篆謂䭫首此篆謂頓首而巳周禮䭫首本又作稽許沖上書前作稽首後作䭫首恐今之經典轉寫譌亂者多矣鄭曰䭫首拜頭至地也頓首拜頭叩地也葢䭫首者拱手至地頭亦至於地而顙不必觸地與頓首之必以顙叩地異矣䭫首者稽遲其首也頓首亦"},
{"n":"428","t":"曰䭫顙䭫顙者稽遲其顙也此吉凶之大辨也今人作名刺必曰頓首拜是以凶禮施於賓禮嘉禮且頓首而拜非即䘮禮之稽顙而後拜乎亦議禮者所當知矣詳見？部手部古者吉賓嘉皆䭫首無言頓首者䘮則䭫顙無言䭫首者以是知䭫顙即頓首也諸侯於天子䭫首大夫士於諸侯䭫首大夫士於鄰國之君䭫首家臣於大夫不䭫首以避君也君之於臣拜手君於臣䭫首者重其臣也洛誥云成王拜手稽首是也﹞从𩠐旨聲﹝康禮切十五部按此下不云？古文䭫者巳別出之爲部首矣﹞\n【𩠹】𢧵𩠐也﹝首字各本奪今補斤部曰斷者𢧵也戈部曰𢧵者斷也𢧵首則字从斷首會意集韵類篇皆云斷首是也廣雅？𣃔也此引伸爲凡𢧵之偁也﹞从斷𩠐﹝舊誤今正斷亦聲此舉會意包形聲也大丸旨沇二切十四部﹞\n【剸】或从刀專聲﹝王褒傳水斷蛟龍陸剸犀革即蘇秦傳之水斷牛馬陸𢧵鵠鴈也剸與刀部剬義相近古亦借爲專擅字小徐本無此篆﹞\n文三重一\n【𥄉】到𩠐也﹝到者今之倒字此亦以形爲義之例﹞賈侍中說﹝偁官不偁名者尊其師也﹞此𣃔𩠐到縣𥄉字﹝廣韵引漢書曰三族令先黥劓斬左右趾𥄉首葅其骨按今漢書㓝法志作䲷葢非孫愐所見之舊矣𥄉首字當用此用䲷於義無當不言从到首者形見於義如珏下不言从二玉也古堯切二部﹞凡𥄉之屬皆从𥄉\n【縣】繫也﹝繫當作系繫者繫𦃇也一名惡絮許書本非此字明矣許自序云據形系聯不作繫也系篆下云繫也當即縣也之譌二篆爲轉注古懸挂字皆如此作引伸之則爲所系之偁周禮縣系於遂邑部曰周制天子地方千里分爲百縣則系於國秦漢縣系於郡釋名曰縣縣也縣係於郡也自專以縣爲州縣字乃別製从心之懸挂別其音縣去懸平古無二形二音也顏師古云古縣邑字作寰亦爲臆說﹞从系持𥄉﹝會意胡㳙切十四部﹞\n文二\n【須】頤下毛也﹝各本譌作面毛也三字今正禮記．禮運正義曰案說文云耐者鬚也鬚謂頤下之毛象形字也今本而篆下云頰毛也須篆下云面毛也語皆不通毛？下云眉髮之屬故眉解目上毛須解頤下毛須在頰者謂之䫇不謂之而釋須爲面毛則尢無理須在頤下頾在口上䫇在頰其名分別有定釋名亦曰口上曰髭口下曰承漿頤下曰鬚在頰耳旁曰髥與許說合易賁六二賁其須侯果曰自三至上有頤之象二在頤下須之象也引伸爲凡下垂之偁凡上林賦之鶡蘇吳都賦之流蘇今俗云蘇頭皆即須字也俗假須爲需別製䰅鬚字﹞从？彡﹝彡者毛飾畫之文須與頾每成三綹形似之也相俞切古音在四部讀如𢯱釋名曰鬚秀也﹞凡須之屬皆从須\n【頿】口上須也﹝在口上在頰亦得名須而正名百物則曰頾曰？左傳曰至於靈王生而有頾是爲頾王釋名曰髭姿也爲姿容之美也﹞从須此聲﹝即移切十五十六部或作髭﹞\n【䫇】頰須也﹝頰面旁也釋名曰隨口動搖冄冄然也封禪書有龍垂胡髥下迎黃帝詳文意乃泛謂須﹞从須冄﹝會意﹞冄亦聲﹝汝鹽切七部俗作？髥﹞\n【𩔹】須髮半白也﹝兼言髮者類也此孟子頒白之正字也趙注曰頒者斑也頭半白斑斑者也卑與斑雙聲是以漢地理志卑水縣孟康音斑葢古？讀如斑故亦假大頭之頒藉田賦士女頒斌李注頒斌相襍之皃也其引伸之義也王制諸侯曰頖宫頖葢？字之異體故假爲泮水之泮廣韵又借臥髻之䰉爲？﹞从須卑聲﹝府移切十六部讀如班則十四部﹞\n【䫠】短須髮皃﹝西京賦說猛獸髬髵薛曰髬髵作毛鬛也髬即？字須髮短則植猛獸毛鬛植﹞从須否聲﹝敷悲切古音在一部﹞\n文五\n【彡】毛飾畫文也﹝巾部曰飾者㕞也飾畫者㕞而畫之毛者聿也亦謂之不律亦謂之弗亦謂之筆所以畫者也其文則爲彡手之列多略不過三故以彡象之也毛所飾畫之文成彡須髮皆毛屬也故皆以爲彡"},
{"n":"429","t":"之屬而从彡﹞象形﹝所銜切七部﹞凡彡之屬皆从彡\n【形】象也﹝各本作𧰼形也今依韵會本正𧰼當作像謂像似可見者也人部曰像似也似像也形容謂之形因而形容之亦謂之形六書二曰像形者謂形其形也四曰形聲者謂形其聲之形也易曰在天成象在地成形分偁之實可互偁也左傳形民之力假爲型模字也易其形渥假爲㓝罰字也﹞从彡﹝有文可見故从彡﹞幵聲﹝戸經切十一部按？筓字皆古兮切研字五堅切幵聲古音俟考﹞\n【㐱】稠髮也﹝稠者多也禾稠曰稹髮稠曰㐱其意一也﹞从彡﹝謂髮﹞人聲﹝之忍切十二部﹞詩曰㐱髮如雲﹝庸風君子偕老文今詩作鬒葢以或字改古字傳曰鬒黑髮也疑黑字亦非毛公之舊許多襲毛不應有異左傳昔有仍氏生女黰黑而甚美黰正謂稠髮髮多且黑而皃甚美也服杜皆云美髮爲黰不言黑髮﹞\n【鬒】㐱或从髟眞聲﹝黰又其或體﹞\n【修】飾也﹝巾部曰飾者㕞也又部曰㕞者飾也二篆爲轉注飾即今之拭字拂拭之則發其光采故引伸爲文飾女部曰妝者飾也用飾引伸之義此云修飾也者合本義引伸義而兼舉之不去其塵垢不可謂之修不加以縟采不可謂之修修之从彡者洒㕞之也藻繪之也修者治也引伸爲凡治之偁匡衡曰治性之道必審己之所有餘而強其所不足﹞从彡攸聲﹝息流切三部經典多假肉部之脩﹞\n【彰】彣彰也﹝彣各本作文今正文逪畫也與彣義別古人作彣彰今人作文章非古也尚書某氏傳呂覽注淮南注廣雅皆曰彰朙也通作章﹞从彡章﹝會意謂文成章﹞章亦聲﹝諸良切十部﹞\n【彫】𤥨文也﹝𤥨者治玉也玉部有琱亦治玉也大雅追琢其章傳曰追彫也金曰彫玉曰𤥨毛傳字當作琱凡琱琢之成文曰彫故字从彡今則彫雕行而琱廢矣﹞从彡﹝治玉成文也﹞周聲﹝都僚切二三部﹞\n【𩇕】淸飾也﹝淸飾者謂淸素之飾也上林賦靚莊刻飾郭璞曰靚莊粉白黛黑也刻飾刻畫鬋鬢也按靚莊即𩇕妝之假借字𩇕與水部之瀞義略同﹞从彡靑聲﹝疾郢切十一部按丹部曰彤者丹飾也从丹彡彡其畫也疑此當云𩇕青飾也从彡靑靑亦聲葢謂以靑色飾"},
{"n":"429-2","t":"畫之文也彤不入彡部𩇕不入靑部者錯見也﹞\n【㣎】細文也﹝細文文之細者故字从彡彡者文也者際見之白際者壁隙也璺之細者也引伸爲凡精美之偁周頌曰維天之命於穆不已傳曰穆美也大雅傳曰穆穆美也釋訓曰穆穆肅肅敬也皆其義也古本作㣎今皆从禾作穆假借字也古昭穆亦當用㣎﹞从彡省﹝各本有聲字誤也今正莫卜切三部廣韵莫六切﹞\n【弱】橈也﹝橈者曲木也引伸爲凡曲之偁直者多強曲者多弱易曰棟橈本末弱也弱與橈㬪韵﹞上象橈曲﹝謂弓也﹞彡象毛氂橈弱也﹝曲似弓故以弓像之弱似毛氂故以彡像之﹞弱物幷﹝不能獨立﹞故从二？﹝而勺切古音在二部﹞\n文九重一\n【彣】𢒰也﹝有部曰戫有彣彰也是則有彣彰謂之彣彣與文義別凡言文章皆當作彣彰作文章者省也"},
{"n":"429-3","t":"文訓逪畫與彣義別﹞从彡文﹝以毛飾畫而成彣彰會意文亦聲無分切十三部﹞凡彣之屬皆从彣\n【彥】美士有彣﹝彣作文非是今正﹞人所言也﹝言彥疊韵釋訓曰美士爲彥郭曰人所言詠也鄭風傳曰彥士之美稱人所言故曰彥有文故从彣大學彥或作盤古文假借字﹞从彣厂聲﹝厂山石之厓巖人可居者也呼旱切彥魚變切十四部﹞\n文二\n【文】錯畫也﹝錯當作逪逪畫者䢒逪之畫也𦒱工記曰靑與赤謂之文逪畫之一耑也逪畫者文之本義彣彰者彣之本義義不同也黃帝之史倉頡見鳥獸蹏迒之迹知分理之可相別異也初造書契依類象形故謂之文﹞象交文﹝像兩紋交互也紋者文之俗字無分切十三部﹞凡文之屬皆从文\n【斐】分別文也﹝謂分別之文曰婓衞風有匪君子傳曰匪文章皃小雅萋兮婓兮傳曰萋斐文章相錯也𦒱工記注曰匪采貌也皆不言分別許云分別者渾言之則爲文析言之則爲分別之文以字从非知之也非違也凡从非之屬䨽別也靠相違也﹞从文非聲﹝此舉形聲包會意也敷尾切十五部﹞易曰君子豹變其文斐也﹝革上九象傳文今易作蔚虞曰蔚蔇也許所據葢孟易﹞\n【辬】駁文也﹝謂駁襍之文曰辬也馬色不純曰駁引伸爲凡不純之偁辬之字多或體易卦之賁字上林賦之斒字史記璸斒漢書文𨕖玢豳俗用之斑字皆是斑者辬之俗今乃斑行而辬廢矣又或假班爲之如孟堅之得氏以楚人謂虎文曰斑即虍部虨字也作辬斑近是而漢書作班頭黑白半曰頒亦辬之假借字許知爲不純之文以从辡知之辦辯字皆从辡﹞从文辡聲﹝此舉形聲包會意布還切十四部﹞\n【𣁟】微畫文也﹝文各本奪今補此謂微畫之文曰嫠也凡今人用豪釐當作此字經解曰差若豪氂謬以千里乃是假借字知爲微畫之文者以从𠩺知之𠩺者坼也微之意也﹞从文𠩺聲﹝此舉形聲包會意里之切一部﹞\n文四\n【髟】長髮猋猋也﹝猋與髟曡韵猋猋當依玉篇作髟髟通俗文曰髮垂曰髟潘岳秋興賦斑鬢髟以承弁按馬融長笛賦特麚昏髟注髟長髦廣成頌曰羽旄紛其髟鼬旚繇之假借字也﹞从長彡﹝彡猶毛也會意五經文字必由反在古音三部桼部䰍从此爲聲可得此字之正音矣音轉乃爲必凋切匹妙切其云所銜切者大謬誤認爲彡聲也﹞一曰白黑髮襍而髟﹝依李善秋興賦注補此八字而似當作曰﹞凡髟之屬皆从髟\n【髮】頭上毛也﹝各本作根也廣韵巳然以釋名廣雅正之乃拔也之誤要此二字可不必有耳毛部曰毛者眉髮之屬故眉下曰目上毛須下曰頤下毛則髮下必當有頭上毛也四字且下文云鬢者頰髮不先言頭上何以別其在頰者乎今依玉篇廣韵語正﹞从髟犮聲﹝方伐切十五部﹞\n【𩠖】髮或从𩠐\n【𩑛】古文﹝葢象角羈之形﹞\n【鬢】頰髮也﹝謂髮之在面旁者也晉語美鬢長大則賢韋昭曰鬢髮穎也明道本如是他本穎作類非髮穎者穎禾末近於𥝩似人頸故錐刀皆有穎髮亦有穎髮以項爲下上至於頂至於堖葢而旁至於頰則謂之鬢鬢者髮之濱也似禾穎之在末禾之老先𥝩而後莖髮之老而白也先鬢而餘髮繼之項髮冣後韋語俗多不解故詳說之釋名曰在頰耳旁曰髥其上連髮曰鬢鬢曲頭曰距﹞从髟賓聲﹝必刄切十二部﹞\n【鬗】髮長皃﹝皃字依玉篇訂引伸爲凡長之偁如郊祀歌曰掩回轅鬗長馳鬗猶今言道里曼曼也如淳曰音樠﹞从髟㒼聲讀若蔓﹝母官切十四部﹞\n【䰐】髮長也﹝集韵曰䰐鬖髮長皃廣韵曰䰐鬢髮疎皃﹞从髟監聲﹝魯甘切八部﹞讀若春秋黑肱以濫來奔﹝左氏春秋經昭公三十一年冬黑肱以濫來奔讀如此濫也﹞\n【䰈】髮好也﹝廣韵有皃字﹞从髟𢀩聲﹝千可切十七部廣韵昨何切﹞\n【鬈】髮好也﹝也廣韵作皃齊風盧令曰其人美且鬈傳曰鬈好皃傳不言髮者傳用其引伸之義許用其本義也本義謂髮好引伸爲"},
{"n":"430-3","t":"凡好之偁凡說字必用其本義凡說經必因文求義則於字或取本義或取引伸假借有不可得而必者矣故許於毛傳有直用其文者凡毛許說同是也有相近而不同者如毛曰鬈好皃許曰髮好皃毛曰飛而下曰頡許曰直項也是也此引伸之說也有全違者如毛曰匪文章皃許曰器似竹匧毛曰干澗也許曰犯也是也此假借之說也經傳有假借字書無假借﹞从髟卷聲﹝衢員切十四部﹞詩曰其人美且鬈\n【髦】髦髮也﹝三字句各本刪髦字作髮也二字此如巂下之刪雟作周燕也離下之刪離偓下之刪偓江河等下之刪江河等字皆不可通今補元應佛書音義卷二引說文髦髮也謂髮中之髦也卷五引說文髦髮也髮中豪者也下句乃古注語上句亦奪一髦字不可讀髮中之秀出者謂之髦髮漢書謂之壯髮馬鬣偁髦亦其意也詩三言髦士爾雅毛傳皆曰髦俊也釋文云毛中之長豪曰髦士之俊傑者借譬爲名此引伸之義也古亦假髦爲毛字既夕禮注曰今文髦爲毛是今文禮叚毛爲髦也﹞从髟毛﹝髮之秀者曰毛猶角之好者曰角毛亦聲莫袍切二部﹞\n【䰓】髮皃﹝元應曰凡鬘字皆當作䰓﹞从髟臱聲讀若宀﹝莫賢切十二部﹞\n【䯾】髮多也﹝彡部曰㐱者稠髮也稠髮當作䯾此則說䯾之義小雅曰彼君子女綢直如髮傳曰密直如髮也是則綢乃䯾之假借字﹞从髟周聲﹝直由切三部﹞\n【𩯨】髮皃从髟爾聲﹝此字亦取爾會意如華盛之字作薾皆取麗爾之意也﹞讀若江南謂酢母爲？﹝此江南之方言也漢之江南謂豫章長沙二郡？無異字者方言固無正字知此俗語則髮皃之字之音可得矣奴禮切十五十六部酢今之醋字廣雅嬭母也音與？同﹞\n【䯽】髮皃从髟咅聲﹝步矛切四部﹞\n【𩭾】髮至眉也﹝庸風髧彼兩髦傳曰髧兩髦之皃髦者髮至眉子事父母之飾許所本也內則拂髦注云髦用髮爲之象幼時鬌其制未聞既夕禮曰既殯主人說髦注云兒生三月翦髮爲鬌男角女羈否則男左女右長大猶爲之飾存之謂之髦所以順父母幼小之心至此屍柩不見䘮無飾可以去之髦之形象未聞玉藻親𣳚不髦注云去爲子之飾按鄭既言𩭾之用而云其制未聞者謂其狀不可詳也毛云髮至眉葢以髮兩綹下垂至眉像嬰兒夾冈之角髮下垂父母在不失其嬰兒之素也依禮經曰脫依內則注曰拂髦振去塵箸之是假他髮爲之許引毛詩作𩭾今則詩禮皆作髦或由音近假借𩭾與髦義古畫然不同﹞从髟敄聲﹝亡牢切古音在三部廣韵莫浮切﹞詩曰紞彼兩？﹝今詩紞作髧釋文云本又作？按紞冕冠塞耳者？葢似之也﹞\n【髳】𩭾或省漢令有髳長﹝髳即𩭾字而羌髳字衹从矛牧誓庸蜀羌髳微盧彭濮小雅如蠻如髦傳曰蠻南蠻也髦夷髦也箋云髦西夷別名按詩髦即書髳髳長見漢令葢如趙佗自偁蠻夷大長亦謂其酋豪也﹞\n【鬋】女鬢垂皃也﹝招䰟曰盛鬋不同制王云鬋鬢也制法也言九侯之女裝飾兩結垂鬢下髮形貌詭異又長髮曼鬋𧰟陸離些注曼澤也言美人長髮工結鬢鬋滑澤其狀𧰟美儀皃陸離而難形也按張揖注上林賦亦云刻畫鬋鬢鬋主謂女鬢不施於男子曲禮不蚤鬋士虞禮蚤翦翦或爲鬋鬋皆翦之假借字也喪大記爪手翦須可證曲禮注翦鬚釋文作翦鬢非是﹞从髟歬聲﹝作踐切十二部﹞\n【鬑】鬋也一曰長皃﹝此別一義謂須髮之長古陌上桑曰爲人絜白晳鬑鬑頗有鬚﹞从髟兼聲讀若慊﹝力鹽切七部﹞\n【𩯰】束髮尐小也﹝尐小二字各本作少廣韵十六㞕十七薛引作少小二字少乃尐之誤今正尐與？曡韵面小亦謂之䩏尐通俗文曰露髻曰？露髻者士䘮禮婦人髽于室注云既去纚而以髮爲大紒如今婦人露紒其象也注䘮服亦云髽露紒也然則露髻漢人語謂不用韜髮之縰露髮爲髻也今乃婦人無不露髻者矣二京賦解訓？亦云露頭髻按鄭云大髻許云尐小者其辭異其爲粗率之意一也﹞从髟𢧵聲﹝子結切十五部﹞\n【鬄】髲也﹝庸風不㞕髢也箋云髢髲也不絜者不用髲爲善左傳衞莊公見己氏之妻髮美使髡之以爲呂姜髢按鬄與𩮜義別音亦有異﹞从髟易聲﹝大計切古音在十六部从易爲正大徐又載先彳切誤﹞\n【髢】鬄或从也聲﹝古易聲在十六部也聲在十七部合韵冣近此字今音大計切於也聲得之地亦也聲﹞\n【髲】益髮也﹝各本作鬄也二字今正庸風正義引說文云髲益髮也言人髮少聚他人髮益之下十字古注語髲字不見於經傳假被字爲之召南被之僮僮傳曰被首飾也箋云禮主婦髲𩮜少牢饋食禮主婦被錫注曰被錫讀爲髲𩮜古者或𩮜賤者㓝者之髮以髲婦人之紒爲飾因名髲𩮜焉周禮所謂次也按如鄭說則詩禮之被皆即髲也以𩮜爲髲即是以𩮜爲鬄許云益髮不謂爲禮服鄭說不同者髲本髮少裨益之名因用爲禮服之名庸風不㞕髢也自謂髮䯾不假益髮爲髻要燕居則縰筓總而巳禮服筓總之後必分別加副編次於上爲飾副編次皆假他髮爲之也周禮追師之次禮經曰髲𩮜詩曰被﹞从髟皮聲﹝平義切古音在十七部﹞\n【䯸】用梳比也﹝比者今之篦字古衹作比用梳比謂之䯸者次第施之也凡理髮先用梳梳之言疏也次用比比之言宻也周禮追師爲副編次注云次者次第髮長短爲之疑次即䯸﹞从髟次聲﹝此舉形聲包會意七四切十五部﹞\n【髺】絜髮也﹝絜各本譌作潔今依玉篇韵會正絜麻一耑也引伸爲圍束之偁絜髮指"},
{"n":"432","t":"束髮也按士䘮禮主人髺髮戴記作括髮謂小斂訖去纚爲露髻也婦人之髽亦是去纚而髻與男子之髺髮相等則髺爲凶禮矣然許於髽曰䘮髻於髺不云䘮髻者髺髮猶云束髮內則䘮服之總深衣之束髮士䘮禮之鬠同爲一事鬠即髺字之異者髺非䘮服之專偁也故士䘮禮之用組以組束髮也深衣之用錦以錦束髮也䘮服小記之始死括髮以麻以麻束髮也䘮服之布總以布束髮也其他縞總素總以縞素束髮也是皆得謂之髺非凶禮之專辭也士䘮禮注曰髺古文作括鬠古文作括禮經髺髮戴禮皆作括髮則用古文與周禮注引鬠用組作𢶒﹞从髟𠯑聲﹝古活切十五部﹞\n【䰉】臥結也﹝結今之髻字也士冠禮采衣紒注云古文紒爲結按許書皆作結鄭注經皆作紒鄭依今文禮許依古文禮故系部有結無紒也臥髻者葢謂寑時盤髮爲之令可不𢽳﹞从髟般聲讀若槃﹝薄官切十四部﹞\n【𩬙】結也﹝廣韵云露髻﹞从髟付聲﹝方遇切四部﹞\n【鬕】鬕帶﹝逗﹞結頭飾也﹝各本奪二字今依西京賦注補鬕帶二字爲句如方言之䰎帶"},
{"n":"432-1","t":"所以繞於髻上爲飾者西京賦朱鬕薛注以絳帕額按薛注帕乃帞之誤帕即鬕字其字之本義乃飾髻上也故从髟﹞从髟𦱤聲﹝莫駕切古音在五部﹞\n【䰎】屈髮也﹝當依廣韵屈上有髻字屈者無尾也引伸爲凡短之偁方言絡頭帞頭也紗繢䰎帶䰂帶㡋幧頭也自關而西秦晉之郊曰絡頭南楚江湘之閒曰帞頭自河以北趙魏之閒曰幧頭或謂之或謂之㡋其偏者謂之䰎帶或謂之䰂帶按䰎者髻短髮之偁方言之䰎帶謂帞頭帶於髻上也帞頭之制自項中而前交於額卻繞髻﹞从髟䝿聲﹝亡媿切十五部﹞\n【䯰】結也﹝結者既之髻也許以筓與兓互訓而筓有固冕弁之筓有固髮之筓子事父母櫛縰筓總拂髦此固髮爲髻之筓也縰者所以韜髮韜之而後髻之髻之而後之既之髻曰䯰按䯰葢即今文禮之紒﹞从髟介聲﹝之如介畫然故从介古拜切十五部按曹憲注廣雅曰按說文䯰即籒文髻字也﹞\n【鬣】髮鬣鬣也﹝？部巤下曰毛巤也象髮在？上及髦髮鬣鬣之形鬛鬣動而直上皃所謂頭髮上指髮上衝冠也辭賦家言"},
{"n":"432-2","t":"旌旗獵獵是其假借字也許意巤爲今馬鬣字鬣爲顫動之字今則鬣行而巤廢矣人部曰儠者長壯儠儠也字意略同今左氏傳長儠作長鬛杜以多須釋之殊誤須下垂不偁鬣凡上指者偁鬣﹞从髟巤聲﹝此舉形聲包會意良涉切八部﹞\n【㲱】或从毛﹝許說毛者通乎獸毛而言故馬豖之髦亦曰鬣周禮巾車翣字故書爲䭷亦或爲？按䭷？皆即？字也𣜩體多假葛爲巤﹞\n【䝓】或从豖﹝曲禮曰豖曰剛鬣㣇部曰豕鬣如筆管者曰豪是或从豕之意也﹞\n【䰕】鬣也﹝亦謂髮鬣鬣也二篆雙聲﹞从髟盧聲﹝洛乎切五部﹞\n【髴】髴﹝此複舉字之未刪者﹞若佀也﹝佀者像也若佀者絫言之髴與人部仿佛之佛義同許無髣字後人因髴製髣﹞从髟弗聲﹝敷勿切十五部﹞\n【髶】亂髮也﹝此與艸部茸義略同﹞从髟耳聲﹝各本作茸省聲今正此於雙聲取聲也而容切九部﹞\n【鬌】髮墮也﹝鉉本墮作隋廣韵云髮落是也內則曰三月之末擇日翦髮爲鬌男角女羈鬌本髮落之名因以爲存髮不翦者之名故鄭注云鬌所遺髮也方言廣雅有毻字江賦注所引字書有？字皆謂落毛與鬌義相近﹞从髟隋省聲﹝鍇本隋作𡐦皆通此舉形聲包會意也內則音義曰丁果反徐大果反是古音在十七部匡謬正俗引呂氏字林玉篇切韵並直垂反則轉入十六部矣大徐引唐韵直追切在脂韵非也宋廣韵直垂切則同陸法言切韵﹞\n【鬊】鬌髮也﹝士䘮禮曰巾柶鬊爪埋于坎䘮大記君大夫鬊爪實于緣中注曰鬊亂髮也漢書曰黑雲如猋風亂鬊按鬊爲墮髮而𩠐字下曰髮謂之鬊巛即鬊也則髮在頭者亦非不可云鬊矣﹞从髟？聲﹝舒閏切十三部﹞\n【鬜】鬢禿也﹝𦒱工記顅脰注曰顅故書或作牼鄭司農云牼讀爲鬜頭無髮之鬜按大鄭改牼爲鬜而今書作顅頁部云顅頭鬢少髮也是鬜顅音義皆同顅即鬜也明堂位注曰齊人謂無髮爲禿楬釋名曰禿無髮沐禿也毼頭生瘡曰瘕毼亦然也毼與楬皆即鬜也﹞从髟閒聲﹝苦閒切十四部經典釋文鬜有苦瞎枯曷二反明堂位釋文楬有苦瞎苦八二反﹞\n【𩮜】鬀髮也﹝此篆今經典不見而五經文字曰𩮜聽亦反見詩風注所云詩風注謂采蘩箋也今箋云禮記主婦髲髢髢釋文作鬄張參所見作𩮜爲是葢鄭既注禮乃箋詩自用其禮經注之說也少牢饋食禮曰主婦被錫注云被錫讀爲髲𩮜古者或𩮜賤者㓝者之髮以髲婦人之紒爲飾因名髲𩮜焉周禮所謂次也周禮追師注引少牢饋食禮主婦髲𩮜與詩箋皆自用其改易之字而俗人多識鬄少識𩮜且誤認爲一字於是二禮及詩注皆改𩮜爲鬄爲髢夫鬄髢同字訓髲髲者益髮也今俗所謂頭髲也𩮜者鬀髮也然則鄭云𩮜髮以髲婦人之紒即𩮜髮以鬄婦人之紒也倘經云髲鬄直重字而己於義安乎推詳召南正義孔沖遠所見禮注詩箋不誤而顏師古毛詩定本誤也若毛詩音義云鬄本亦作髢徒帝反劉昌宗吐歷反沈湯帝反夫徒帝爲鬄之反語吐歷湯帝二反則爲𩮜之反語詩音義之云劉昌宗吐歷反即少牢音義之云劉土歷反也葢陸氏於鬄𩮜未辨亦溷爲一字致後來之誤𩮜字見他書者大玄增次八兼貝以役往益來𩮜釋文云𩮜以刀出髮也司馬遷傳鬄毛髮嬰金鐵受辱師古鬄音吐計反文𨕖作剔毛髮韓非曰嬰兒不剔首則腹痛莊子馬蹄燒之剔之剔皆𩮜之省也至若由𩮜之本義而引伸之則爲解散士䘮禮特䐁四𩮜注曰𩮜解也今文𩮜爲剔禮經此𩮜周禮禮記作肆皆託歷反本非鬄字也而今之禮經作鬄則亦譌字而己矣○或問大雅皇矣攘之剔之何謂也曰釋文云字或作鬄詩本作𩮜譌之則爲鬄俗之則爲剔非古有剔字也又周頌狄彼東南釋文云狄韓詩作鬄除也鬄亦𩮜之譌鄭箋云狄當作剔用韓說也抑用逷蠻方箋云當作剔葢鄭不廢剔字﹞从髟从刀﹝以刀除髮會意也﹞易聲﹝他歷切十六部按小徐本作从髟剔聲此甚誤大徐本不誤而毛氏扆改爲从刀剔聲則誤中又誤矣許於刀部無剔字故此篆斷非剔聲也漢時有剔字許不錄者禮古文作𩮜今文作剔許於此字從古文故不取今文也凡許於禮經依古文則遺今文依今文則遺古文猶鄭依古文則存今文於注依今文則存古文於注也剔者𩮜之省俗據莊子音義呂忱乃錄剔於字林云剃也然則呂謂即俗𩮜甚明今人好用剔字以之當手部他歷切之擿字葢非古矣﹞\n【髡】𩮜髮也﹝楚辭涉江接輿髡首王注云髡剔也剔者俗𩮜字周禮髡者使守積注云此必"},
{"n":"433-2","t":"王之同族不宮者宮之爲翦其類髡之而巳而部曰罪不至髡完其而鬢曰耏﹞从髟兀聲﹝苦昆切十三部﹞\n【髨】或从元﹝元亦兀聲也故亦从元聲古或假完爲髡如漢㓝法志完者使守積王制注同﹞\n【鬀】𩮜髮也﹝鬀俗作剃﹞从髟弟聲﹝必次弟除之故从弟此亦形聲包會意他計切十五部﹞大人曰髡﹝謂有罪者﹞小兒曰鬀﹝周禮雉氏注曰雉讀如鬀小兒頭之鬀韓非曰嬰兒不剔首則腹痛剔亦鬀也葢自古小兒鬀髮﹞盡及身毛曰𩮜﹝此又析言三字之不同也上文則渾言之﹞\n【𩮗】䰁也从髟竝聲﹝蒲浪切十部按竝聲本在十部今俗謂卒然相遇曰掽如滂去聲字當作？也﹞\n【䰁】？也忽見也﹝按？也二字衍文集韵類篇增一曰二字於忽見之上尤非是﹞从髟𢑗聲﹝芳未切十五部此舉形聲包會意也下文說从？之意﹞？籒文？﹝鬼部曰？籒文？也？古文魅也與此不合立部？下亦曰？籒文鬽字然則鬼部之羨誤顯然﹞亦忽見意﹝故？从之﹞\n【髽】喪結也﹝鄭注喪服曰髽露紒也猶男子之括髮斬衰括髮以麻則髽亦用麻也葢以麻自項而前交於額卻繞紒如箸幧頭焉注奔喪曰去纚大紒曰髽注檀弓曰去纚而紒曰髽戴先生曰婦人當男子括髮免則髽齊斬之髽皆布總﹞禮女子髽衰﹝禮謂禮經也䘮服經曰女子子在室爲父布總箭筓髽衰三年按布總箭筓髽者以布束髮篠竹爲筓其髻則露髻不用纚韜髮也許所偁者此經謂斬衰之服也齊衰亦髽﹞弔則不髽魯臧武仲與齊戰於狐鮐魯人迎䘮者始髽﹝弔則不髽爲下文張本也檀弓注曰禮婦人弔服大夫之妻錫衰士之妻則疑衰與皆吉筓無首素總是婦人弔禮不當髽檀弓曰魯婦人之髽而弔也自敗於壺鮐始也記禮變之始也襄四年左傳亦曰邾人莒人伐鄫臧紇救鄫侵邾敗於狐鮐國人逆䘮者皆髽魯於是乎始髽檀弓注曰其時家家有䘮髽而相弔後遂因之爲弔服矣﹞从髟𡋲聲﹝莊華切十七部﹞\n文三十八重七\n【后】繼體君也﹝釋詁毛傳皆曰后君也許知爲繼體君者后之言後也開刱之君在先繼體之君在後也析言之如是渾言之則不別矣易象下傳曰后以施命誥四方虞云后繼體之君也此許說也葢同用孟易經傳多假后爲後大射注引孝經說曰后者後也此謂后即後之假借﹞象人之形﹝謂上體也葢入字横寫不曰从入而曰象人形者以非立人也下文卮解亦曰象人﹞从口﹝胡口切四部﹞易曰后㠯施令告四方﹝此用遘象傳說从口之意傳曰天下有風遘后以施命誥四方鄭作詰許作告按此條各本作象人之形施令以告四方故厂之从一口發號者君后也淺人所竄不成文理上體既象人又何得云从余制切之厂且从一乎今以下卮字解文法更定則宜有易曰審矣﹞凡后之屬皆从后\n【㖃】厚怒聲﹝厚當作𣆪𣆪與㖃㬪韵諸書用呴字即此字也聲類曰呴嗥也俗作吼﹞从后口﹝各本作口后誤今正厚怒故从后后之言厚也聲出於口故从口會意不云从口后聲系之口部者許定此爲后口會意如古文厚之从"},
{"n":"434-1","t":"后土也﹞后亦聲﹝呼后切四部﹞\n文二\n【司】臣司事於外者﹝外對君而言君在內也臣宣力四方在外故从反后鄭風之司直傳曰司主也凡主其事必伺察恐後故古別無伺字司即伺字見部曰覹司也䙾司人也人部曰伏司也𠊱司望也頁部曰䫔司人也㹜部曰䫔司也豸下曰欲有所司殺皆即今之伺字周禮師氏媒氏禁殺戮之注皆云司猶察也俗又作覗凡司其事者皆得曰有司﹞从反后﹝惟反后乃鄕后矣息茲切一部﹞凡司之屬皆从司\n【詞】意內而言外也﹝有是意於內因有是言於外謂之䛐此語爲全書之凡例全書有言意者如？言意欪無腸意㱇悲意㒄膬意之類是也有言䛐者如欥詮䛐也者別事䛐也皆俱䛐也？䛐也魯鈍䛐也？識䛐也曾䛐之舒也乃䛐之難也尒䛐之必然也矣語巳䛐也矤兄䛐也𠣤驚䛐也？屰惡驚䛐也？屰鬼警䛐也"},
{"n":"434-2","t":"臮衆與䛐也之類是也意即意內䛐即言外言意而䛐見言䛐而意見意者文字之義也言者文字之聲也䛐者文字形聲之合也凡許之說字義皆意內也凡許之說形說聲皆言外也有義而後有聲有聲而後有形造字之本也形在而聲在焉形聲在而義在焉六藝之學也䛐與辛部之辭其義迥別辭者說也从𤔔辛𤔔辛猶理辜謂文辭足以排難解紛也然則辭謂篇章也䛐者意內而言外从司言此謂摹繪物狀及發聲助語之文字也積文字而爲篇章積䛐而爲辭孟子曰不以文害辭不以䛐害辭也孔子曰言以足志䛐之謂也文以足言辭之謂也大行人故書汁䛐命鄭司農云䛐當爲辭此二篆之不可掍一也﹞从司言﹝司者主也意主於內而言發於外故从司言陸機賦曰辭呈材以效伎意司契而爲匠此字上司下言者內外之意也郭忠恕佩觿曰詞朗之字是謂？行本作䛐朖李文仲字鑒曰詞朗崩秋字說文作䛐朖𡹔秌是可證古本不作詞今各本篆作詞誤也似茲切一部﹞\n文二\n【卮】圜器也﹝內則注曰卮匜酒漿器﹞一名觛﹝角部曰觛者小卮也急就篇亦卮觛並舉此渾言析言之異也項羽本紀項王曰賜之卮酒則與斗卮酒斗卮者卮之大者也與下文肩言生意同﹞所㠯節㱃食﹝飮食在是節飮食亦在是也故从卪﹞象人﹝謂上體似人字横寫也﹞卪在其下也﹝卮从人卪與后从人口同意章移切十六部﹞易曰君子節㱃食﹝頤象傳文偁此說从卪之意古多假節爲卪﹞凡卮之屬皆从卮\n【𡭐】小卮有耳葢者﹝急就篇皇象本槫榼椑榹槫即？也有耳葢謂有耳有葢也﹞从卮專聲﹝巿沇切十四部﹞\n【𦓚】小卮也﹝顏師古急就篇椯榼椑榹椯即？也﹞从卮耑聲讀若捶擊之捶﹝廣韵之累切大徐旨沇切由十四部轉入十六部也﹞\n文三\n【卩】瑞信也﹝瑞者以玉爲信也周禮典瑞注曰瑞節信也典瑞若今符璽郞掌節注曰節猶信也行者所執之信邦節者珍圭牙璋榖圭琬圭？圭也按是五玉者皆王使之瑞卪引伸之凡使所執以爲信而非用玉者皆曰卪下文是也﹞守邦國者用玉卪守都鄙者用角卪﹝鄭云謂諸侯於其國中公卿大夫王子弟於其采邑有所使亦自有節也﹞使山邦者用虎卪土邦者用人卪澤邦者用龍卪﹝鄭云謂使卿大夫聘於天子諸侯行道所執之信也是三卪者皆以金爲之鑄虎人龍象焉必自以其國所多者於以相別爲信﹞門關者用符卪貨賄用璽卪道路用旌卪﹝鄭云門關司門司關也貨賄者主通貨賄之官謂司巿也道路者主治五涂之官謂鄕遂大夫也凡民遠出至於邦國邦國之民若來入由門者司門爲之節由關者司關爲之節其商則司巿爲之節其以徵令及家徙則鄕遂大夫爲之節符節者如今宮中諸官詔符也璽節者今之印章也旌節今使者所擁節是也巳上八句皆周禮掌節職文此三句許意葢與鄭注不同云門關者者蒙上文使字而言謂使於門關者也﹞象相合之形﹝若？篆則兩合矣子結切十二部﹞凡卪之屬皆从卪\n【令】發號也﹝号部曰號者嘑也口部曰嘑者號也發號者發其號嘑以使人也是曰令人部曰使者令也義相轉注引伸爲律令爲時令詩箋曰令善也按詩多言令毛無傳古文尚書言靈見般庚多士多方般庚正義引釋詁靈善也葢今本爾雅作令非古也凡令訓善者靈之假借字也﹞从亼卪﹝號嘑者招集之卪也故从亼卪會意力正切古音在十二部﹞\n【𨚍】輔信也﹝相輔之信也信者卪也从比故以輔釋之周禮掌節掌守邦節而辨其用以輔王命﹞从卪比聲﹝當云从比卪比亦聲古音在十五部大徐毗必切﹞虞書曰𨚍成五服﹝皋陶謨文今尚書作弻﹞\n【卶】有大慶也﹝慶各本作度今依廣韵正慶者行賀人也大慶謂大可賀之事也凡从多之字訓大釋言曰庶侈也是其義﹞从卪多聲讀若侈﹝充豉切古音在十七部﹞\n【𠨘】宰之也﹝未聞葢謂主宰之也主宰之則制其必然故从必按衞風有斐君子釋文云韓詩作𠨘美皃葢即此字而今本釋文及廣韵皆誤从邑作邲廣韵六至云邲好皃五質云邲地名在鄭又美皃其誤甚矣﹞从卪必聲﹝兵媚切古音在十二部玉篇無此字廣韵亦有邲無？﹞\n【卲】高也﹝廣雅釋詁同法言曰公儀子董仲舒之才之卲也又曰賢皆不足卲也﹞从卪召聲﹝寔照切二部﹞\n【厄】科厄﹝逗曡韵字﹞木卪也﹝卪各本作節誤今正凡可表識者皆曰卪竹之卪曰節木之卪曰科厄易曰艮於木爲多節科厄胅起之皃﹞从卪厂聲﹝五果切玉篇牛戈切十七部按厂聲在十六部合韵冣近也﹞賈侍中說㠯爲厄﹝逗﹞裹也﹝別一義不連科字﹞一曰厄﹝逗﹞葢也﹝又一義不連科字﹞\n【厀】脛頭卪也﹝肉部曰腳脛也脛胻也厀者在脛之首股與腳閒之卪也故从卪﹞从卪桼聲﹝息七切十二部俗作膝﹞\n【卷】厀曲也﹝卷之本義也引伸爲凡曲之偁大雅有卷者阿傳曰卷曲也又引伸爲舒卷論語邦無道則可卷而懷之即手部之捲收字也又中庸一卷石之多注曰卷猶區也又陳風碩大且卷傳曰卷好皃此與齊風傳鬈好皃同謂即一字也檀弓女手卷然亦謂好皃﹞从卪？聲﹝十四部巨員切大徐但云居轉切﹞\n【卻】卪卻也﹝各本作節欲也誤今依玉篇欲爲卻又改節爲卪卪卻者節制而卻退之也﹞从卪谷聲﹝去約切古音在五部俗作却﹞\n【卸】舍車解馬也﹝舍止也馬以駕車止車則解馬矣一說解馬謂騎解鞌方言曰發舍車也東齊海岱之閒謂之發宋趙陳魏之閒謂之稅郭注今通言發寫按發寫即發缷也寫者卸之假借字曲禮曰器之漑者不寫其餘皆寫義正同卸今卸爲通用俗語﹞从卪止﹝行止有節﹞午聲﹝依韵會所據小徐本﹞讀若汝南人寫書之寫﹝司夜切古音在五部﹞\n【𠨖】二卪也﹝義取於形﹞巺从此﹝見丌部﹞闕﹝謂其讀若未聞也大徐云士戀切者取𩜹僎僝等字之音義爲之廣韵亦云？具也士戀切﹞\n【㔿】卪也闕﹝按玉篇曰說文云闕葢本衹有"},
{"n":"436","t":"闕字其形反卪其義其音則葢闕今本說其義云卪也說其音云則𠊱切皆肊爲之非許意﹞\n文十三\n【印】執政所持信也﹝凡有官守者皆曰執政其所持之卪信曰印古上下通曰璽周禮壐節注曰今之印章按周禮守邦國者用玉節守都鄙者用角節謂諸侯於其國中公卿大夫於其采邑用之是即用印之始也季武子於周禮爲守都鄙者而以璽書達於魯君是古有印明矣葢以𥳑書之而寓書於遠必用布帛檢之以璽泥？之至用縑素爲書而印之用更廣漢官儀諸侯王黃金槖駝鈕文曰璽列侯黃金龜紐文曰章御史大夫金印紫綬文曰章中二千石銀印龜紐文曰章千石至四百石皆銅印文曰印﹞从爪卪﹝會意手所持之卪也左傳司馬握節以死於刄切十三部﹞凡印之屬皆从印\n【𢑏】按也﹝按當作按印也淺人刪去印字耳按者下也用印必向下按之故字从反印淮南齊俗訓曰若璽之抑埴正與之正傾與之傾璽之抑埴即今俗云以印印泥也此抑之本義也引伸之爲凡按之偁内則而敬抑搔之注曰抑按也又引伸之爲凡謙下之偁賓筵傳曰抑抑愼密也假樂傳曰抑抑美也抑傳曰抑抑密也猗嗟傳曰抑美色論語三用抑字皆轉語䛐於按下之意相近抑詩國語作懿戒懿同抑抑此皇父懿厥哲婦懿亦同抑鄭云抑之言噫有所痛傷之聲也﹞从反印﹝用印者必下向故緩言之曰印急言之曰？詩賓筵抑與怭韵假樂與秩韵古音在十二部？即印之八聲也今音於棘切入二十四職﹞\n【𢬃】俗从手﹝既从反爪矣又从手葢非是﹞\n文二重一\n【色】顏气也﹝顏者兩眉之閒也心達於气气達於眉閒是之謂色顏气與心若合符卪故其字从人卪記曰孝子之有深愛者必有和气有和气者必有愉色有愉色者必有婉容又曰戎容盛氣闐實陽休玉色孟子曰仁義理智根於心其生色也睟然見於面此皆从人卪之理也主色而後見於面所謂陽氣浸淫幾滿大宅許曰面"},
{"n":"436-2","t":"顏前也是也魯頌載色載笑傳曰色色温潤也大雅令儀令色箋云善威儀善顏色也內則曰柔色以温之玉藻曰色容莊色容顚顚色容厲肅論語曰色難色思温色勃如也正顏色引伸之爲凡有形可見之偁﹞从人卪﹝此部不與从人爲伍而與从卪爲伍者重卪也所力切一部﹞凡色之屬皆从色\n【𢒸】古文\n【艴】色艴如也﹝按此當作艴怒色也孟子曾西艴然不悅趙曰艴愠怒色也﹞从色弗聲﹝蒲没切十五部﹞論語曰色艴如也﹝見鄕黨篇今論語作勃木部引論語作孛葢必有古魯齊之別在其閒矣或曰依論語則非怒色也不知怒者盛氣之偁不嫌同䛐孟子王勃然變乎色不與今鄕黨同䛐乎﹞\n【艵】縹色也﹝縹者帛靑白色也李善注神女賦頩薄怒以自持引方言頩怒色靑皃今方言無此語玉篇引楚辭玉色艵以脕顏今遠遊作頩頩與艵同也按許不云怒色縹但云縹色者人或色靑不必怒也遠遊玉色艵以脕顏謂光澤鮮好不謂怒色大招說美人亦云靑色直眉﹞从色幷聲﹝普丁切十一部﹞\n文三　重一\n【𡖉】事之制也从卪？﹝卪？今人讀節奏合乎節奏乃爲能制事者也﹞凡？之屬皆从？闕﹝此闕謂闕其音也其義其形既憭矣而讀若某則未聞也今說文去京切玉篇廣韵皆云說文音卿此葢淺人肊以卿讀讀之卿用卵爲義形不爲聲形也玉篇子兮切取卪字平聲讀之廣韵子禮切取卪上聲讀之葢其音必有所受之矣﹞\n【卿】章也﹝此以曡韵爲訓白虎通曰卿之爲言章也章善明理也﹞六卿天官冢宰地官司徒春官宗伯夏官司馬秋官司寇冬官司空﹝周禮之六卿也周禮曰治官之屬太宰卿一人教官之屬大司徒卿一人禮官之屬大宗伯卿一人政官之屬大司馬卿一人㓝官之屬大司寇卿一人其一則事官之屬大司空卿一人也天子六鄕鄕老二鄕則公一人鄕大夫每鄕卿一人即此六卿也﹞从？皀聲﹝皀下曰又讀若香卿字正从此讀爲聲也古音在十部讀如羌今音去京切鳥部？字皀聲則在古音七部﹞\n文二\n【辟】法也﹝法當作灋小雅辟言不信大雅無自立辟傳皆曰辟法也又文王有聲箋抑箋周禮鄕師注戎右注小司寇注曲禮下注皆同引伸之爲罪也見釋詁謂犯法者則執法以罪之也又引伸之爲辟除如周禮閽人爲之辟孟子行辟人以及辟寒辟惡之類是也又引伸之爲盤辟如禮經之辟鄭注逡遁是也又引伸爲一邊之義如左傳曰闕西辟是也或借爲僻或借爲避或借爲譬或借爲闢或借爲壁或借爲襞﹞从卪辛節制其辠也﹝節當作卪俗所改也以卪制說卪以辠說辛辛从？？辠也故辛亦訓辠﹞从口﹝句﹞用法者也﹝用法上當再出口字以用法說从口辟合三字會意必益切十六部﹞凡辟之屬皆从辟\n【𨐨】法也﹝各本作治也今依尙書釋文正金縢云我之弗辟某氏云治也馬鄭音避謂避居東都說文作？云必亦反法也﹞从辟井﹝㓝字下引易曰井者法也辟亦聲必益切十六部﹞周書曰我之不？﹝許所據壁中古文也葢孔安國以今字讀之乃易爲辟字馬鄭所注者從孔讀不今尙書作弗﹞\n【䢃】治也﹝丿部曰乂芟艸也今則乂訓治而䢃廢矣詩作艾小雅小旻傳曰艾治也﹞从辟乂聲﹝魚廢切十五部﹞虞書曰﹝當作唐書說詳禾部﹞有能俾䢃﹝見堯典今䢃作乂葢亦自孔安國以今字讀之巳然矣計？䢃字秦漢不行小篆不用倉頡等篇不取而許獨存之者尊古文經也尊古文也凡尊經尊古文之例視此﹞\n文三\n【勹】裹也﹝今字包行而勹廢矣﹞象人曲形有所包裹﹝包當作勹淺人改也布交切以包苞匏字例之古音在三部﹞凡勹之屬皆从勹\n【𠤄】曲𦟝也﹝此論語．鄕黨聘禮．記鞠躬之正字也聘禮鞠躬亦作鞠窮史記魯世家作匑？徐廣云見三蒼謹敬皃也音穹窮廣雅亦曰匑？謹敬也漢書注曰鞠躬謹敬也葢上字𠀉弓切下字巨弓切爲曡韵如左傳鞠窮之即？藭耳上字亦讀𠀉六切仍是聯綿字孔注論語曰斂身許曰曲脊葢未有謹敬而不傴僂者也許無匑？字者以？躬爲正字鞠則？之假借字也鞠躬行而？廢矣﹞从勹𥷚省聲﹝巨六切三部音轉入九部﹞\n【匍】手行也﹝今人以手摸𡩡其語薄乎切當作此字﹞从勹甫聲﹝薄乎切五部﹞\n【匐】伏地也﹝匐伏曡韵釋名曰匍匐小兒時也匍猶捕也藉索可執取之言也匐伏也伏地行也人雖長大及其求事盡力之勤猶亦稱之詩曰凡民有䘮匍匐救之是也按二篆可合用可析言﹞从勹畐聲﹝蒲北切一部﹞\n【匊】在手曰匊﹝唐風椒聊之實蕃衍盈匊小雅終朝采綠不盈一匊毛皆云兩手曰匊此云在手恐傳寫之誤手部曰持握也握搤持也搤捉也捉搤也把握也然則在手曰捉曰搤曰握曰持曰把不曰匊也據篇韵所言則許書之譌久矣玉篇曰古文作臼此語尤誤臼者叉手也叉者手指相錯也廣韵以兩手奉物訓臼誤矣方言曰掬離也燕之外郊朝鮮洌水之閒曰"},
{"n":"437-3","t":"掬此方俗殊語不係乎本字也﹞从勹米﹝會意米至𢽳兩手兜之而聚居六切三部俗作掬﹞\n【勻】少也﹝少當作帀字之誤也帀者？也？者帀徧也徧者帀也是可以得勻之義矣廣韵曰勻徧也齊也作少必譌﹞从勹二﹝羊倫切十二部﹞\n【勼】聚也﹝釋詁曰鳩聚也左傳作鳩古文尙書作逑辵部曰逑斂聚也莊子作九今字則鳩行而勼廢矣﹞从勹九聲﹝此當作从勹九九亦聲轉寫奪之﹞讀若鳩﹝居求切三部﹞\n【旬】徧也﹝小徐無也字非是大雅王命召虎來旬來宣傳曰旬徧也菀彼桑柔其下侯旬傳曰旬言陰均也周禮均人豐年則公旬用三日焉注曰旬均也讀如㽦㽦原隰之㽦易坤爲均今書亦有作旬者內則旬而見注曰旬當爲均嫡妾同時生子以生先後見之也易說卦坤爲均今亦或作旬按旬與均音義皆略同土部曰均平徧也又按許書古文鈞作銞儀禮今文絢作？知古旬勻二篆相假爲用﹞十日爲旬﹝此徧中之一義也而必言之者說此篆从勹日之意也日之數十自甲至癸而一徧﹞从勹日﹝勹日猶勹十也"},
{"n":"438","t":"詳遵切十二部﹞\n【𠣙】古文﹝按从日勻會意﹞\n【勽】覆也﹝此當爲抱子抱孫之正字今俗作抱乃或捊字也衣部之袌則訓裏也﹞从勹人﹝薄晧切廣韵薄報切古音在三部﹞\n【匈】膺也﹝肉部曰膺匈也二篆爲轉注膺自其外言之無不當也匈自其中言之無不容也無不容故从勹﹞从勹凶聲﹝許容切九部今字胷行而匈廢矣﹞\n【𦙄】匈或从肉\n【𠣘】帀徧也﹝徧衍文當刪帀下曰？也與此爲轉注帀則無不徧者不待言徧也？與周義別口部曰周者密也周自其中之密言之？自其外之極復言之凡圜周方周周而復始其字當作？謂其極而復也凡圜幂方幂幂積謂之周謂其至密無疏罅也左傳以周疏對文是其義今字周行而？廢槩用周字或又作週殊爲乖舛名之當正者也有帀而不密者有密而不帀者故其字宜辨也宙者舟輿所極復？與宙音義皆相近易曰周流六虚葢自古叚周爲？矣﹞从勹舟聲﹝職流切三部﹞\n【匌】帀也﹝匌之言合也帀而與朔合矣海賦曰磊匒匌而相虺按釋詁曰㪉郃合也郃乃地名於義無取當爲匌字之假借也﹞从勹合合亦聲﹝侯閤切七部﹞\n【𠣿】飽也从勹﹝象腹﹞㲃聲﹝己又切又乙庶切按己又是也三部﹞民祭﹝句﹞祝曰厭？﹝祝或作祀非厭當作猒飽也求鬼神之猒飫也﹞\n【𠣾】重也﹝今則複行而？廢矣﹞从勹復聲﹝扶富切三部廣韵匹北切﹞\n【𠣸】或省彳﹝集韵云古作？按小徐本有？無？云从勹？聲﹞\n【冢】高墳也﹝土部曰墳者墓也墓之高者曰冢周禮冢人掌公墓之地是也按釋山云山頂曰冢鄭注冢人云冢封土爲𠀉壟象冢而爲之此從爾雅說也許以冢爲高墳之正偁則不用爾雅說引伸之凡高大曰冢釋山及十月之交傳山頂曰冢乃借冢偁耳釋詁曰冢大也太子曰冢子太宰曰冢宰﹞从勹﹝墓取勹義﹞豖聲﹝知隴切九部按豖聲本在三部此合音也古音冢必可讀如獨矣﹞\n文十五重三\n【包】妊也﹝二字各本無今推文意補下文十三字乃說字形非說義則必當有說義之文矣女部曰妊者孕也子部曰孕者褢子也引伸之爲凡外裹之偁亦作苞皆假借字凡經傳言苞苴者裹之曰苞藉之曰苴﹞象人褢妊？在中象子未成形也﹝勹象褢其中巳字象未成之子也勹亦聲布交切古音在三部﹞元气起於子子人所生也﹝子下曰十一月陽气動萬物滋人以爲偁﹞男左行三十女右行二十俱立於巳爲夫婦﹝左右當作𠂇又男自子左數次丑次寅次卯爲左行順行凡三十得巳女自子右數次亥次戌次酉爲右行逆行凡二十亦得巳至此會合故周禮令男三十而娶女二十而嫁是爲夫婦也﹞褢妊於巳巳爲子﹝下巳字衍巳部曰巳者巳也四月陽气巳出陰气巳藏萬物見成文章故夫婦會合而褢妊是爲子也﹞十月而生﹝十月上當有子字易本命曰天一地二人三三三而九九九八十一一主日日數十故人十月而生﹞男起巳至寅女起巳至"},
{"n":"438-3","t":"申故男年始寅女年始申也﹝淮南氾論曰禮三十而娶高云三十而娶者陰陽未分時俱生於子男從子數左行三十年立於巳女從子數右行二十年亦立於巳合夫婦故聖人因是制禮使男三十而娶女二十而嫁其男子自己數左行十得寅故人十月而生於寅男子數從寅起女自己數右行十得申亦十月而生於申故女子數從申起高說與許說同神仙傳王綱云陽生立於寅純木之精陰生立於申純金之精夫以木投金無往不傷是以金不爲木屈而木常畏於金按今日者卜命男命起寅女命起申此古法也自元气至此又詳說从巳之意﹞凡包之屬皆从包\n【胞】兒生裹也﹝包謂母腹胞謂胎衣小雅不屬于毛不離于裏箋云今我獨不得父皮膚之氣乎獨不處母之胞胎乎釋文胞音包今俗語同胞是也其借爲脬字則讀匹交切脬者旁光也腹中水府也﹞从肉包﹝包子之肉也不入肉部者重包也包亦聲匹交切古音在三部﹞\n【匏】也﹝下曰匏也與此爲轉注匏判之曰蠡曰瓢曰？邶風傳曰匏謂之謂異名同實也豳風傳曰壺也此謂壺即之假借字也﹞从包从省﹝省舊作聲誤韵會作从夸包聲亦誤今正从包者能包盛物之也不入部者重包也包亦聲薄交切古音在三部﹞包﹝逗﹞取其可包藏物也﹝說从包之意藏當作臧﹞\n文三\n【茍】自急敕也﹝急與苟雙聲敕與苟曡韵急者褊也敕者誡也此字不見經典惟釋詁寁駿肅亟遄速也釋文云亟字又作苟同居力反經典亦作棘同是其證可謂一字千金矣而通志堂刻乃改爲急字葢誤仭爲从艸之苟也急不得反居力與亟棘音大殊幸抱經堂刻正之或欲易禮經之苟敬爲苟則又繆○小雅．六月古作我是用戒亦作我是用棘俗本改作急與飭服國不韵正同此﹞从芉省从勹口﹝从勹口三字各本作从包省从口五字誤也己力切一部﹞勹口﹝逗各本無勹字今補﹞猶愼言也﹝說从勹口之意﹞从羊"},
{"n":"439-1","t":"與義善美同意﹝各本曡羊字誤今刪說从羊之意羊者祥也﹞凡苟之屬皆从苟\n【𦲆】古文不省\n【敬】肅也﹝肅部曰肅者持事振敬也與此爲轉注心部曰忠敬也戁敬也憼敬也恭肅也憜不敬也義皆相足後儒或云主一無適爲敬夫主一與敬義無渉且文子曰一也者無適之道淮南詮言曰一者萬物之本也無敵之道也適即敵字非他往之謂﹞从攴苟﹝攴猶迫也迫而苟也居慶切十一部﹞\n文二重一\n【鬼】人所歸爲鬼﹝以曡韵爲訓釋言曰鬼之爲言歸也郭注引尸子古者謂死人爲歸人左傳子產曰鬼有所歸乃不爲厲禮運曰䰟氣歸於天形魄歸於地﹞从儿？象鬼頭﹝自儿而歸於鬼也﹞从厶﹝二字今補厶讀如私﹞鬼陰气賊害故从厶﹝陰當作侌此說从厶之意也神陽鬼陰陽"},
{"n":"439-2","t":"公陰私居偉切十五部﹞凡鬼之屬皆从鬼\n【𩲚】古文从示\n【䰠】神也﹝當作神鬼也神鬼者鬼之神者也故字从鬼申老子曰其鬼不神封禪書曰秦中冣小鬼之神者中山經靑要之山䰠武羅司之郭云䰠即神字許意非一字也﹞从鬼𦥔聲﹝食鄰切十二部﹞\n【䰟】陽气也﹝陽當作昜白虎通曰䰟者沄也猶沄沄行不休也淮南子曰天气爲䰟左傳子產曰人生始化曰魄既生魄陽曰䰟用物精多則䰟魄強﹞从鬼云聲﹝各本篆體作魂今正李文仲字鑑曰說文本下形上聲今作魂右形左聲如詞朗崩秋說文本作䛐朖𡹔秌今從𣜩變又召字形在左則爲叨含字聲在右則爲吟字畫稍改則爲別字按李氏在元時猶見說文舊本故䛐䰟等字不誤今則大徐本皆作魂惟小徐本作䰟廣韵集韵韵會亦作䰟乃乾隆閒汪啟淑刻小徐書翦割俗刻說文之篆文付梓人而抄本䰟字不可復見矣是故刻書不可不愼也䛐之必司上言下者意內言外之象也䰟之必鬼下云上者陽氣沄沄而上之象也曰云聲者舉形聲包會意戸昆切十三部﹞\n【魄】陰神也﹝陰當作侌陽言气陰言神者陰中有陽也白虎通曰魄者迫也猶迫迫然箸於人也淮南子曰地氣爲魄祭義曰氣也者神之盛也魄也者鬼之盛也鄭云氣謂嘘吸出入者也耳目之聰明爲魄郊特牲曰䰟氣歸於天形魄歸於地祭義曰死必歸土此之謂鬼其氣發揚於上神之箸也是以聖人尊名之曰鬼神按䰟魄皆生而有之而字皆从鬼者䰟魄不離形質而非形質也形質亡而䰟魄存是人所歸也故从鬼﹞从鬼白聲﹝孝經說曰魄白也白明白也䰟芸也芸芸動也普百切古音在五部﹞\n【䰡】厲鬼也﹝厲之言烈也厲鬼謂虐厲之鬼厲或作癘非左傳曰其何厲鬼也月令注曰昴有大陵積尸之氣氣佚則厲鬼隨而出行虚危有墳墓四司之氣爲厲鬼將隨強陰出害人西山經剛山是多神？？即此䰡字郭云离魅之類也恥二反或作？今本山海經傳譌舛依集韵類篇正﹞从鬼失聲﹝丑利切按失聲古音在十二部集韵類篇又丑栗切﹞\n【魖】秏鬼也﹝秏舊作耗今正秏者乏無之言東京賦曰殘䕫魖與㒺象䕫木石之怪也㒺象水之怪也與魖爲三物﹞从鬼虚聲﹝形聲包會意朽居切五部﹞\n【魃】旱鬼也﹝大雅雲漢曰旱魃爲虐傳曰魃旱神也此言旱鬼以字从鬼也神鬼統言之則一耳山海經曰大荒之中有山名曰不句有黃帝女妭本天女也黃帝下之殺蚩尢不得復上所居不雨妭即魃也詩正義不引此而引神異經神異經乃不知何人假託東方朔者郭傳山海經不云妭即詩之旱魃而云音如旱魃之魃疏矣女部曰妭婦人美皃然則山海經爲假借字﹞从鬼犮聲﹝薄撥切十五部﹞周禮有赤魃氏除牆屋之物也﹝周禮秋官之屬赤犮氏掌除牆屋以蜃炭攻之以灰灑毒之鄭云赤犮猶言捇拔也主除蟲豸自埋者按許作赤魃葢其所據本不與鄭同其云除牆屋之物物讀精物鬼物之物故？之之官曰赤魃氏說義亦與鄭異葢賈侍中說與﹞詩曰旱魃爲虐\n【鬽】老物精也﹝各本作精物今依蕪城賦王莽傳二注正論衡曰鬼者老物之精也漢藝文志有神鬼精物之語則作精物亦通周禮以夏日至致地示物鬽注曰百物之神曰鬽引春秋傳螭鬽魍魎按今左傳作魅釋文本作鬽服䖍注云魅怪物或云魅人面獸身而四足好惑人山林異氣所生﹞从鬼彡﹝密祕切十五部﹞彡鬼毛﹝說从彡之意彡者毛飾畫之文因以爲毛之偁﹞\n【魅】或从未﹝从未爲聲﹞\n【𢑙】籒文从彖首从㞑省聲﹝彖首謂彖也豕之頭也或曰當是㣇首？聲猶未聲也按此篆今訛爲二？古文也？籒文也與解語不相應亦與髟部立部不相應今刪正鬽當是古文則？爲籒文審矣○七篇录下云刻木录录也盧谷切與此相似而非一字从彖首當是从㣇省篆當作？轉寫失其眞﹞\n【鬾】鬼服也﹝衣部曰褮鬼衣也周禮大喪廞裘注曰廞興也若詩之興謂象似而作之凡爲神之偶衣物必沽而小耳﹞一曰小兒鬼﹝漢舊儀顓頊氏有三子生而亾去爲疫鬼一居江水爲瘧鬼一居若水爲魍魎𧌒鬼一居人宮室區隅善驚人爲小兒鬼按此條東京賦注所引較完亦尙有奪字後漢書禮儀志注所引則不可讀東京賦八靈爲之震慴況鬾𧌒與畢方薛解云鬾小兒鬼也畢方父老神也﹞从鬼支聲﹝奇寄切十六部按二義同音李善東京賦注巨宜切廣韵以鬼服去聲小兒鬼平聲非也﹞韓詩傳曰鄭交甫逢二女鬾服﹝葢韓詩內傳語也文𨕖江賦注引韓詩內傳鄭交甫漢皋臺下遇二女請其佩二女與佩交甫懷之循探之即亡矣南都賦注引韓詩外傳鄭交甫遇二女佩兩珠大如荆雞之卵七發注引韓詩序曰漢廣悅人也漢有游女不可求思薛君曰謂漢神也許所偁亦說此詩之語﹞\n【䰧】鬼皃从鬼虎聲﹝虎烏切五部﹞\n【𩴆】鬼俗也﹝謂好事鬼成俗也淮南人閒訓曰荆人鬼越人禨高云鬼好事鬼也禨禨祥也景十三王傳治宮室禨祥伏䖍曰禨祥求福也史記正義引顧野王云禨祥吉凶之先見也按伏讀禨同祈顧讀爲知幾其神之幾皆好事鬼之意耳玉藻少儀二篇禨字乃既嘰之假借小食也﹞从鬼幾聲﹝渠稀切十五部各書从示作禨同﹞淮南傳曰吳人鬼越人𩴆﹝淮南傳謂鴻烈也吳今鴻烈作荆列子說此事亦作楚疑荆字是﹞\n【䰰】鬼鬽聲䰰䰰不止也从鬼需聲﹝奴豆切四部當依廣韵人朱乃侯二"},
{"n":"440-3","t":"切﹞\n【𩲏】鬼變也﹝鬼之變匕也﹞从鬼化聲﹝呼駕切十七部﹞\n【𩴴】見鬼驚䛐﹝見鬼而驚駭其䛐曰？也？爲奈何之合聲凡驚䛐曰那者即？字如公是韓伯休那是也左傳棄甲則那亦是奈何之合聲﹞从鬼難省聲讀若詩受福不儺﹝小雅桑扈受福不那傳曰那多也此作不儺疑字之誤或是三家詩諾何切十七部﹞\n【𩴱】鬼皃﹝此葢與䚔𧢜之義相近﹞从鬼賓聲﹝符眞切十二部﹞\n【醜】可惡也﹝鄭風無我魗兮鄭云魗亦惡也是魗即醜字也凡云醜類也者皆謂醜即疇之假借字疇者今俗之儔類字也內則曰龞去醜鄭云醜謂龞竅也謂即爾雅白州驠之州字也﹞从鬼﹝非眞鬼也以可惡故从鬼﹞酉聲﹝昌九切三部○按此下大徐補一魋篆以言部有？篆从魋聲也但許書故有一字从二聲之例且釋獸云魋如小熊竊毛而黃是當命爲从佳鬼聲入佳部不當入鬼部肊解之曰神獸也﹞䰫﹝各本無此篆𦒱元應書五引說文䰫字助交切訓捷健也又引廣雅䰫捷也聲類䰫疾也葢後人以勦代䰫而說文䰫字"},
{"n":"441","t":"亡矣玉篇曰䰫剽輕爲害之鬼也說文訓當云鬼捷皃疑䰧篆即䰫篆之譌﹞从鬼堯聲﹝玉篇士交切廣韵楚交切﹞\n文十七﹝刪魋𥙷䰫重四﹝今魅之重文刪一則重三\n【甶】鬼頭也象形﹝敷勿切十五部﹞凡甶之屬皆从甶\n【畏】惡也从甶虎省﹝虎上體省而儿不省儿者似人足而有爪也於貴切十五部﹞鬼頭而虎爪可畏也﹝說會意﹞\n【𤰲】古文省﹝下象爪形﹞\n【禺】母猴屬﹝爪部曰爲者母猴也又部曰夔一曰母猴也郭氏山海經傳曰禺似獼猴而大赤目長尾今江南山中多有說者不了乃作牛字按左傳魯公爲檀弓作公叔禺人可證爲禺是一物也﹞頭佀鬼﹝故从甶﹞从甶从禸﹝牛具切古音在四部讀如偶﹞\n文三重一\n【厶】姦衺也﹝衺字淺人所增當刪女部曰姦者厶也二篆爲轉注若衺者？也？者衺也亦二篆爲轉注不與姦厶相淆也公私字本如此今字私行而厶廢矣私者禾名也﹞韓非曰倉頡作字自營爲厶﹝見五蠧篇今本韓非營作環二字雙聲語轉營訓帀居環訓旋繞其義亦相通自營爲厶六書之指事也八厶爲公六書之會意也息夷切十五部﹞凡厶之屬皆从厶\n【篡】屰而奪取曰篡﹝奪當作敓奪者手持隹失之也引伸爲凡遺失之偁今吳語云奪落是也敓者彊取也今字奪行敓廢但許造說文時畫然分別書中不應自相剌謬凡讀許書當先校正有如此者屰而敓者下取上也﹞从厶﹝姦謀也﹞算聲﹝初宦切十四部﹞\n【㕗】相訹呼也﹝呼當作𧦝𧦝召也言部曰訹者㕗也㕗與訹二篆爲轉注今人以手相招而口言㕗正當作此字今則誘行而㕗廢矣﹞从厶羑﹝羊部曰羑者進善也訹之若進善然故从羑與久切三部﹞\n【誘】或从言秀﹝秀聲也召南曰有女懷春吉士誘之傳曰誘道也按道即導字大雅天之牖民傳曰牖道也是則傳謂牖誘同字大雅牖民韓詩外傳樂記作誘民古二字多通用釋詁曰誘進也儀禮誘射鄭曰誘猶教也樂記知誘於外鄭曰誘猶道也引也葢善惡皆得謂之誘論二字之本義牖訓窗明誘訓相訹固有不同故㕗必从厶誂下曰相𧦝誘也許意誘不必以正似板傳爲正字野有死麕傳爲假借字惡無禮之詩必非誂誘之誘也﹞\n【䛻】或如此﹝从盾者盾下曰所以扞身蔽目葢取自隱藏以招人之意宋玉曰若姣姬揚袂鄣日而望所思﹞\n【羑】古文﹝羊部有此云進善也此云㕗之古文說古文以羑爲㕗也古文本但有羑字後乃有㕗字訓爲相訹𧦝則羑字專爲進善矣﹞\n文三重三\n【嵬】山石崔嵬高而不平也﹝各本作高不平也四字今依南都賦李注訂有高而上平者兀下曰高而上平爾雅曰夷上洒下曰漘是也周南陟彼崔嵬釋山曰石戴土謂之崔嵬毛傳曰崔嵬土山之戴石者說似互異依許云高不平則毛傳是矣惟土山戴石故高而不平也岨下云石山戴土亦與毛同﹞从山鬼聲﹝此篆可入山部而必立爲部首者巍从此也五灰切十五部﹞\n【巍】高也﹝高者必大故論語注曰巍巍高大之稱也左傳卜偃曰萬盈數也巍犬名也雉門外闕高巍巍然謂之象巍按本無二字後人省山作魏分別其義與音不古之甚﹞从嵬委聲﹝牛威切按古音當在十六部﹞\n文二\n說文解字第九篇上\n受業長洲徐頲校刊\n"}
]