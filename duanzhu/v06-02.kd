[
{"n":"","t":"﻿\n\n說文解字第六篇下\n金壇段玉裁注\n【叒】日初出東方湯谷所登榑桑﹝句﹞叒木也﹝按當云叒木榑桑也日初出東方湯谷所登也榑桑巳見木部此處立文當如是宋本葉本宋刻五音韵諩集韵類篇皆作湯別刻作暘毛扆改湯爲暘非也尚書暘谷自說青州嵎夷之地非日出之地也日出之地豈羲仲所能到天問曰出自湯谷次于蒙汜淮南天文訓曰日出于湯谷浴于咸池拂于扶桑是謂晨明墬形訓注曰扶木扶桑也在湯谷之南海外東經曰湯谷上有扶桑十日所浴大荒東經曰湯谷上有扶木一日方至一日方出皆載於烏按今天文訓作暘谷以王逸楚辭注史記索隱文𨕖注所引正之則陽亦淺人改耳離騷緫余轡乎扶桑折若木以拂日二語相䏈葢若木即謂扶桑扶若字即榑叒字也﹞象形﹝枝葉蔽翳而灼切五部﹞凡叒之屬皆从叒\n【𠭚】籒文\n【桑】蠶所食葉木从叒木﹝榑桑者桑之長也故字从叒桑不入木部而傅於叒者所貴者也息郎切十部﹞\n文二重一\n【之】出也﹝引伸之義爲往釋詁曰之往是也按之有訓爲此者如之人也之德也之條條之刀刀左傳鄭人醢之三人也召南毛傳曰之事祭事也周南曰之子嫁子也此等之字皆訓爲是之有訓爲上出者戴先生釋梓人曰頰側上出者曰之下垂者曰而須鬛是也﹞象艸過屮﹝過於屮也﹞枝莖漸益大有所之也﹝莖漸大枝亦漸大勢有日新不巳者然﹞一者地也凡㞢之屬皆从㞢﹝止而切一部﹞\n【㞷】艸木妄生也﹝？妄曡韵妄生猶怒生也﹞从㞢在土上讀若皇﹝户光切十部﹞\n【𡴍】古文﹝按从㞢从壬會意也鉉本無此然宋本文二之下有重一㒳字則知固有此篆"},
{"n":"275-2","t":"與小徐本同辵部古文往作？从此﹞\n文二重一\n【帀】？也﹝？各本作周誤今正勹部？帀徧也是爲轉注按古多假襍爲帀﹞从反㞢而帀也﹝反㞢謂倒之也凡物順屰往復則周徧矣子荅切七八部﹞凡帀之屬皆从帀周盛說﹝周盛者亦博采通人之一也﹞\n【師】二千五百人爲師﹝小司徒曰五人爲伍五伍爲㒳五㒳爲卒五卒爲旅五旅爲師師衆也京師者大衆之稱衆則必有主之者周禮師氏注曰師敎人以道者之稱也黨正旅師閭胥注曰正師胥皆長也師之言帥也﹞从？从𠂤﹝會意疎夷切十五部﹞𠂤四帀眾意也﹝𠂤下曰小𨸏也小𨸏而四圍有之是衆意也說會意之恉﹞\n【𠦵】古文師\n\n文二重一\n【出】進也﹝本謂艸木引伸爲凡生長之偁又凡言外出爲內入之反﹞象艸木益茲上出𨔶也﹝茲各本作滋今正茲艸木多益也艸木由才而屮而㞢而出日益大矣尺律切十五部﹞凡出之屬皆从出\n【敖】游也﹝游本旗游字假借爲出游字詩．邶風曰以敖以游經傳多假敖爲倨傲字﹞从出从放﹝五牢切二部按此篆當刪說見四篇放部﹞\n【𧷓】出物貨也﹝周禮多言賣儥謂賣買也﹞从出从買﹝出買者出而與人買之也韵會作買聲則以形聲包會意也莫邂切十六部﹞\n【糶】出榖也﹝米部曰䊮榖也出榖之字从出䊮市榖之字从入䊮﹞从出从䊮䊮亦聲﹝他弔切二部﹞\n【𦤙】槷𦤙﹝逗﹞不安也﹝此釋易也﹞从出臬聲﹝五結切十五部﹞易曰槷𦤙﹝槷一本作埶非也困上六于臲卼釋文云臲說文作㓷卼說文作𦤙云𦤙不安也陸云說文作㓷與今本不同小徐本作易曰劓𦤙困于赤芾劓字與陸氏合而多困于赤芾四字則爲九五爻辭又不與陸合鍇注仍引上六爻辭恐"},
{"n":"276","t":"四字淺人所增也九五劓刖荀王作臲𡰈鄭云劓刖當爲倪㐳則㒳爻辭義同矣許作槷𦤙葢孟易也尚書邦之杌陧槷與陧臲㓷倪同𦤙與杌𡰈卼㐳同杌𡰈卼㐳皆兀聲以說文檮杌作檮柮例之則出聲兀聲同𦤙當是从臬出聲五忽切因不立臬部誤謂从出臬聲耳臬聲則與槷同音五結切非也許書有扤無杌﹞\n文五\n【𣎵】艸木盛𣎵𣎵然﹝𣎵𣎵者枝葉茂盛因風舒散之皃小雅萑葦淠淠毛曰淠淠衆皃淠淠者𣎵𣎵之假借也小雅胡不旆旆毛曰旆旆旒垂皃旆旆者亦𣎵𣎵之假借字非繼旐之旆也魯頌作伐伐按玉篇？作市引毛傳蔽市小皃玉裁謂毛詩蔽市字恐是用蔽厀之市字經傳韍多作芾作茀可證也﹞象形﹝謂屮也不曰从屮而曰象形者艸木方盛不得云从屮也﹞八聲﹝八爲賔之入聲在十二部而合於十五部﹞凡𣎵之屬皆从𣎵讀若輩﹝普活切十五部﹞\n【𤱿】艸木𤱿孛之皃﹝當作𤱿孛艸木之皃周易拔茅茹以其彙征吉釋文云彙古文作𦳢按𦳢即𤱿字之異者彙則假借字也𤱿孛曡韵﹞从𣎵畀聲﹝于貴切十五部﹞\n【孛】𤱿孛也﹝依全書通例補孛字春秋有星孛入于北斗榖梁曰孛之爲言猶茀也茀者多艸凡物盛則易亂故星孛爲𤱿孛引伸之義誖悖字从孛﹞从𣎵从子﹝二字今補會意蒲妹切十五部﹞人色也故从子﹝故字今補說从子之意﹞論語曰色孛如也﹝鄕黨篇文今作勃此證人色之說也艸木之盛如人色盛故从子作孛而艸木與人色皆用此字○按各本孛篆在索篆之下非也今移正﹞\n【索】艸有莖葉可作繩索﹝當云索繩也與糸部繩索也爲轉注而後以艸有莖葉可作繩索發明从𣎵之意今本乃淺人所刪耳爾雅曰紼繂也謂大索經史多假索爲𡩡字又木部曰澌水索也索訓盡﹞从𣎵糸﹝𣎵糸者謂以艸莖葉糾繚如絲也詩曰晝爾于茅宵爾索綯以艸者如？秆茅麻是以竹者竹部之筊是以木者椶櫐之屬是穌各切五部﹞杜林說𣎵亦朱木字﹝未詳疑當作索亦朱市字市者篆文韍也杜林說索爲韍字从糸𣎵聲與杜林說構爲桷字𦥘爲貶損字？爲麒麐字鼂爲朝旦字正同﹞\n【𠂔】止也从𣎵盛而一横止之也﹝會意即里切古音當在十五部詩萬億及？與醴妣禮皆韵可證也而？仕聲楊雄作？又疑？在一部﹞\n【南】艸木至南方有枝任也﹝此亦脫誤當云南任也與東動也一例下乃云艸木至南方有枝任也發明从𣎵之意漢律曆志曰大陽者南方南任也陽氣任養物於時爲夏云艸木至南方者猶云艸木至夏也有枝任者謂夏時艸木畼楙丁壯有所枝？任載也故从𣎵按古南男二字相假借﹞从𣎵𢆉聲﹝𨙻含切古音在七部﹞\n【𡴖】古文\n\n文六重一\n【生】進也象艸木生出土上﹝下象土上象出此與？出𣎵以類相從所庚切十一部﹞凡生之屬皆从生\n【丰】艸盛丰丰也﹝引伸爲凡豐盛之偁鄭風子之丰兮毛曰"},
{"n":"276-3","t":"丰豐滿也鄭曰面皃丰丰然豐滿方言好或謂之妦妦即丰字也﹞从丰上下𨔶也﹝上盛者根必深敷容切九部﹞\n【產】生也从生彥省聲﹝所𥳑切十四部通用爲嘼㹌字按今南北語言皆作楚𥳑切﹞\n【𨼇】豐大也﹝隆者漢？帝之名不云上諱而直書其字者五經異義云漢幼小諸帝皆不廟祭而祭於陵既不廟祭似可不諱然漢志河內郡隆慮應劭曰隆慮山在北避？帝名改曰林慮也又郡國志林慮故隆慮殤帝改漢制生而諱故孝宣更名此葢殤帝在位時所改而書成於和帝永元十二年以前未及諱至安帝建光元年許沖上書時不追改故不云上諱祐曰上諱者今天子之名又在開卷也林與隆合韵故毛詩臨衝韓詩作隆衝﹞从生降聲﹝力中切九部﹞\n【甤】艸木實甤甤也﹝甤與蕤音義皆同甤之言垂也﹞从生豕聲﹝豕與甤皆在十六部鍇作豕聲冣善鉉作豨省聲非也唐元應引亦云豕聲﹞讀若綏﹝綏當作緌禮家緌與蕤通用故知之儒追切古音在十六部﹞\n【甡】眾生竝立之皃﹝大雅毛傳曰甡甡衆多也其字或作詵詵或作駪駪或作侁侁或作莘莘皆假借也周南傳曰詵詵衆多也小雅傳曰駪駪衆多之皃﹞从二生﹝所臻切十二部﹞詩曰甡甡其鹿\n\n文六\n【乇】艸葉也﹝當作艸華皃下云垂𥝩上貫一華則有𥝩葉不當言𥝩也﹞𠂹𥝩﹝直者莖也斜垂者華之𥝩也禾篆亦以下垂象其𥝩﹞上毋一下有根﹝在一之下者根也一者地也﹞象形字﹝謂雖中从一而於六書爲象形字也陟格切五部凡乇聲字皆在五部用以會意者古文𠂹字𠂇㫄从此﹞凡乇之屬皆从乇\n\n文一\n【𠂹】艸木華葉𠂹﹝引伸爲凡下𠂹之偁今字？行而𠂹廢矣﹞象形﹝象其莖枝華葉也此篆各書中直惟廣韵五支及夢英所書作？是爲切古音在十七部﹞凡𠂹之屬皆从𠂹\n【𠣔】古文﹝地理志曰武功？山古文㠯爲敦物豈古文𠂹與物字相似故與﹞\n文一重一\n【𠌶】艸木華也﹝此與下文䔢音義皆同䔢榮也釋艸曰䔢荂也䔢荂榮也今字花行而𠌶廢矣﹞从𠂹亏聲﹝況于切五部﹞凡𠌶之屬皆从𠌶\n【荂】𠌶或从艸从夸﹝夸聲亦亏聲也釋艸有此字郭曰今江東呼華爲荂音敷按今江蘇皆言花呼瓜切方言曰華荂晠也齊楚之閒或謂之華或謂之荂吳都賦曰異荂䓵蘛李善曰荂枯瓜切﹞\n【𩏬】盛也﹝小雅傳曰韡韡光明也﹞从𠌶韋聲﹝于鬼切十五部﹞詩曰咢不？？﹝咢各本作萼俗字也今正今詩作鄂亦非也毛云咢猶咢咢然言外發也鄭云承華者曰咢皆取咢布之意﹞\n文二重一\n【華】榮也﹝見釋艸艸部曰葩華也䑞部曰？華榮也按釋艸曰蕍芛葟華榮渾言之也又曰木謂之華艸謂之榮榮而實者謂之秀榮而不實者謂之英析言之也引伸爲曲禮削瓜爲國君華之之字又爲光華華夏字﹞从艸𠌶﹝𠌶亦聲此以會意包形聲也戸瓜切又呼瓜切古音在五部俗作花其字起於北朝﹞凡䔢之之屬皆从䔢\n【皣】艸木白華皃﹝皃各本作也今依文𨕖西都賦注正賦曰蘭茝發色皣皣猗猗﹞从䔢从白﹝不入白部者重華也皅下曰艸華之白也重白故入白部也左思白髮賦曰子觀橘柚一皜一皣貴其素華匪尚綠葉則音在八部也筠輒切﹞\n文二\n【𥝌】木之曲頭止不能上也﹝此字古少用者玉篇曰亦作礙非是礙在一部禾當在十"},
{"n":"277-3","t":"五十六部古兮切玉篇古漑古兮二切﹞凡𥝌之屬皆从𥝌\n【䅩】䅩䅓﹝逗二字各本無今補﹞多小意而止也﹝小意者意有未暢也謂有所妨礙含意未伸廣韵䅩䅓皆訓曲枝果按䅩䅓字或作枳椇或作枳枸或作枳句或作枝拘皆上字在十六部下字在四部皆詰詘不得伸之意明堂位俎殷以椇注椇之言枳椇也謂曲橈之也莊子山木篇騰蝯得柘棘枳枸之閒處勢不便未足以逞其能宋玉風賦枳句來巢空穴來風枳句空穴皆連綿字空穴即孔穴枳句來巢陸機詩疏作句曲來巢謂樹枝屈曲之處鳥用爲巢逸莊子作桐乳致巢乃譌字耳淮南書龍夭矯燕枝拘亦屈曲盤旋之意其入聲則爲𨒅曲䅩與枳枝𨒅䅓與椇句枸拘曲皆曡韵也䅩䅓與𨒅曲皆雙聲字也急就篇沽酒釀醪稽極程王伯厚云稽極當作䅩䅓葢詘曲爲酒經程寓止酒之義又按釋地枳首蛇枳本或作䅩此則借䅩枳爲岐字亦同部假借也故郭釋以岐頭蛇﹞从𥝌从支﹝支者枝？之意﹞只聲﹝職雉切按古音在十六部亦音支﹞一曰木也﹝一說䅩是木名也﹞\n【䅓】䅩"},
{"n":"278","t":"䅓也﹝上篆下釋䅩䅓之義此衹云䅩䅓也全書之例如此﹞从𥝌从又句聲﹝俱羽切古音在四部讀如苟亦如勾﹞又者从丑省﹝說从又之意丑紐也紐者不伸之意﹞一曰木名﹝一說䅓是木名也木名但謂單字﹞\n文三\n【稽】畱止也﹝元應書引畱止曰稽高注戰國策曰畱其日稽畱其日也凡稽畱則有審愼求詳之意故爲稽攷禹會諸矦於會稽稽計也稽攷則求其同異故說尚書稽古爲同天稽同也如流求也之例﹞从𥝌从尤﹝取乙欲出而見閡之意﹞㫖聲﹝古兮切十五部﹞凡稽之屬皆从稽\n【𥢔】特止也﹝鍇曰特止卓立也按如有所立卓爾當用此字﹞从稽省卓聲﹝此說形聲包會意卓者高也竹角切二部﹞\n【𥢑】𥢑䅓而止也﹝䅩䅓謂之雙聲𥢑䅓謂之曡韵﹞从稽省咎聲讀若晧﹝古老切古音咎聲吿聲皆在三部﹞賈侍中說稽𥢔𥢑三字皆木名﹝有木名稽有木名𥢔有木名𥢑也皆別一義﹞\n文三\n【巢】鳥在木上曰巢在穴曰窠﹝穴部曰穴中曰窠樹上曰巢巢之言高也窠之言空也在穴之鳥如鴝鵒之屬今江蘇語言通名禽獸所此曰窠﹞从木象形﹝象其架高之形鉏交切二部﹞凡巢之屬皆从巢\n【𦥘】傾覆也﹝周禮？蔟氏掌覆夭鳥之巢﹞从寸臼覆之﹝寸巢猶？蔟也﹞寸人手也﹝古寸與又通用﹞臼﹝今補﹞从巢省﹝臼者巢之省以手施於巢傾覆之意也方斂切七部按解云從寸從臼而各本篆體作？誤今依玉篇廣韵集韵類篇更正﹞杜林說㠯爲貶損之貶﹝此亦如以構爲桷以索爲市以？爲朝以畀爲麒也巢在上覆之而下則與貶損義相通上林賦適足以𦥘君自損晉灼曰𦥘石貶字﹞\n文二\n【桼】木汁可㠯䰍物﹝木汁名桼因名其木曰桼今字作漆而桼廢矣漆水名也非木汁也詩書梓桼桼絲皆作漆俗以今字易之也周禮載師桼林之征二十而五大鄭曰故書桼林爲漆林杜子春云當爲桼林是則漢人分別二字之嚴今注疏譌舛爲正之如此周禮巾車注髤桼字皆作桼不作漆漢人多假桼爲七字史記六律五聲八音來始來始正桼始之誤尚書大傳漢律曆志皆作七始史漢同用今文尚書也﹞从木﹝各本無今補韵會作象木形亦誤﹞象形﹝謂左右各三皆象汁自木出之形也親吉切十二部﹞桼如水滴而下也﹝也字補說象形之意也左右各三象水滴下﹞凡桼之屬皆从桼\n【䰍】桼也﹝韋昭曰㕞桼曰䰍師古曰以桼桼物謂之髤今關東俗謂之捎桼捎即髤聲之轉耳髤或作䰍按以桼桼物皆謂之"},
{"n":"278-3","t":"䰍不限何色也鄕射禮記曰楅髤注云赤黑桼也巾車注云髤謂赤多黑少之色韋也漢書中庭彤朱殿上髤桼西都賦謂之彤庭玄墀然則或赤或黑或赤黑兼或赤多黑少皆得云䰍﹞从桼髟聲﹝許尤切三部髟必由切﹞\n【㯡】桼垸巳﹝句﹞復桼之﹝垸者以桼龢灰垸而䰍也既垸之復桼之以光其外也﹞从桼包聲﹝舉形聲包會意也匹皃切古音在三部篇韵步交切﹞\n文三\n【束】縛也﹝糸部曰縛束也是爲轉注襍記曰納幣一束束五兩兩五尋﹞从囗木﹝囗音韋回也詩言束薪束楚束蒲皆囗木也書玉切三部﹞凡束之屬皆从束\n【柬】分別𥳑之也﹝釋詁曰流差柬擇也韵會無𥳑字爲長凡言𥳑練𥳑擇𥳑少者皆借𥳑爲柬也柬訓分別故其字從八一說當作分別䉍之䉍在也在存也﹞从束八﹝爲若干束而分別之也古限切十四部﹞八分別也﹝說從八之意﹞\n【𢆞】小束也﹝齊民要術曰麻？欲小縛欲薄爲其易乾﹞从束幵聲讀若繭﹝古典切十四部﹞\n【剌】戾也﹝戾者韋背之意凡言乘剌剌謬字如此謚法愎很遂過曰剌﹞从束从刀刀束者﹝束字今補刀束如𦥘下言寸臼﹞剌之也﹝既束之則當藏弆之矣而又以刀毀之是乖剌也盧𨔶切十五部﹞\n文四\n【㯻】橐也﹝廣韵曰㯻大束﹞从束圂聲﹝胡本切十三部按五經文字云捕幺反廣韵云符霄切是以㯱音爲㯻音也﹞凡㯻之屬皆从㯻\n【橐】囊也﹝按許云橐囊也囊橐也渾言之也大雅毛傳曰小曰橐大曰囊高誘注戰國䇿曰無底曰囊有底曰橐皆析言之也囊者言實其中如瓜瓤也橐者言虛其中以待如木𣝔也元應書引蒼頡篇云橐囊之無底者則與高注互異許多用毛傳疑當云橐小囊也囊橐也則同異皆見全書之例如此此葢有奪字又詩釋文引說文無底曰囊有底曰槖與今本絕異﹞从㯻省石聲﹝他各切五部﹞\n【囊】槖也从㯻省？聲﹝？各本作襄省二字淺人改也今正奴郎切十部﹞\n【櫜】車上大橐﹝云車上大橐者謂可藏任器載之於車也樂記注曰兵甲之衣曰櫜鍵櫜言閉藏兵甲也大雅周頌毛傳曰櫜韜也齊語垂櫜而入韋曰櫜囊也引伸之義凡韜於外者皆爲櫜周禮膏物注云膏當爲櫜蓮芡之實有櫜韜﹞从㯻省咎聲﹝古勞切古音在三部﹞詩曰載櫜弓矢﹝周頌文﹞\n【㯱】囊張大皃﹝石𡔷文其魚隹可隹鱮隹鯉可以㯱之隹楊及桺㯱讀如苞苴之苞蘇軾詩作貫非也﹞从㯻省缶聲﹝符宵切古音在三部﹞\n文五\n【囗】回也﹝回轉也按圍繞週圍字當用此圍行而囗廢矣﹞象回帀之形﹝帀周也羽非切十五部﹞凡囗之屬皆从囗\n【圜】天體也﹝圜環也吕氏春秋曰何以說天道之圜也精氣一上一下圜周復襍無所稽畱故曰天道圜何以說地道之方也萬物殊類殊形皆有分職不能相爲故曰地道方按天體不渾圜如丸故大戴禮云參嘗聞之夫子曰天道曰圓地道曰方盧云道曰方圓耳非形也淮南子曰天之圓不中規地之方不中矩白虎通曰天鎭也其道曰圓地諦也其道曰方許言天體亦謂其體一氣循環無終無始非謂其形渾圜也下文云圓圜全也斯爲渾圜許書圓圜㘣三字不同今字多作方圓方員方圜而㘣字廢矣依許則言天當作圜言平㘣當作㘣言渾圓當作圓﹞从囗瞏聲﹝王權切十四部﹞\n【圑】圜也﹝鄭風霝露圑兮周禮假專爲圑大司徒注曰專圜也﹞从囗專聲﹝度官切十四部﹞\n【㘣】規也﹝規有法度也﹞从囗肙聲﹝似沿切十四部﹞\n【囩】回也﹝二字曡韵雲字下曰象雲回轉形沄字下曰轉流也凡從云之字皆有回轉之義﹞从囗云聲﹝形聲包會意也羽巾切十三部﹞\n【圓】圜全"},
{"n":"279-3","t":"也﹝全集韵類篇作合誤字也圜者天體天屈西北而不全圜而全則上下四旁如一是爲渾圜之物商頌幅隕既長毛曰隕均也按玄鳥傳亦曰員均也是則毛謂員隕皆圓之假借字渾圜則無不均之処也箋申之曰隕當作圓圓謂周也此申毛非易毛﹞从囗員聲讀若員﹝王問切十三部按古音如云﹞\n【回】轉也﹝淵回水也故顏回字子淵毛詩傳曰回邪也言回爲？之假借也又曰回違也亦謂假借也？衺也見交部﹞从囗中象回轉之形﹝中當作口外爲大囗內爲小口皆回轉之形也如天體在外左旋日月五星在內右旋是也戸恢切十五部﹞\n【囘】古文﹝古文象一气回轉之形﹞\n【圖】畫計難也﹝左傳曰咨難爲謀畫計難者謀之而苦其難也國語曰夫謀必素見成事焉而後履之謂先規畫其事之始終曲折歷歴可見出於萬全而後行之也故引伸之義謂繪畫爲圖聘禮曰君與卿圖事釋詁曰圖謀也小雅傳曰慮圖皆謀也﹞从囗﹝規畫之意﹞从啚啚﹝逗﹞難意也﹝說從啚之意啚者嗇也嗇者愛濇也愼難之意同都切五部﹞\n【圛】回行也﹝謂回曲而行﹞从囗？聲﹝羊益切古音在五部﹞商書﹝商各本譌尚今依廣韵玉篇正曰字各本無今補﹞曰？﹝句絕商書謂洪範曰？唐衞包改爲曰驛而尚書正義詩齊風正義皆作曰？此天寶以前未改之本也自貞觀以前史記宋世家集解云尚書作？引鄭注？色澤而光明也周禮大⺊注引洪範曰雨曰濟曰？曰蟊曰剋齊風鄭箋云古文尚書弟爲？皆古文尚書作？之明證也古文尚書弟爲？者謂夏矦歐陽作弟古文尚書則作？也言此者證詩之弟字亦當爲？而訓明也知今文尙書作弟者宋世家作涕可證也今本鄭箋作以弟爲？衍一字而不可通矣﹞？者﹝者字依廣韵五經文字補舊讀？？𦫵雲爲句誤甚﹞𦫵雲半有半無﹝此釋書曰？之義與本訓回行不同故箸之如？席別於火不明堲讒別於以土增大道文法正同𦫵雲半有半無正某氏氣落驛不連屬王肅霍驛消減如雲陰所本如許說則商書？字正釋之假借﹞讀若驛\n【國】邦也﹝邑部曰邦國也按邦國互訓渾言之也周禮注曰大曰邦小曰"},
{"n":"280-1","t":"國邦"},
{"n":"285-3","t":"之所居亦曰國析言之也﹞从囗从或﹝戈部曰或邦也古或國同用邦封同用古惑切一部﹞\n【𡈋】宫中道﹝釋宫曰宫中衖謂之壷郭云巷閤門道也按大雅室家之壷毛曰壷廣也箋云壷之言梱也室家相梱致皆引伸假借之義﹞从囗象宫垣道上之形﹝從囗象宮垣也餘象道按上當是從束省從束者內言不出於閫之意與玉篇此字入㯻部苦本切郭吕竝邱屯反古音在十二部﹞詩曰室家之？\n【囷】廩之圜者从禾在囗中﹝去倫切十二部﹞圜謂之囷﹝見詩．魏風傳考工記注吳語韋注急就篇顏注﹞方謂之京﹝管子曰新成囷京史記倉公傳見建家京下方石釋名曰京矜也寶物可矜惜者投之其中也急就篇門戸井竈廡囷京廣雅曰京庾廩廘倉也按吳語注員曰囷方曰鹿鹿即京也廘者鹿之俗﹞\n【圈】養畜之閑也﹝畜當作嘼轉寫改之耳閑闌也牛部曰牢閑養牛馬圈也是牢與圈得通偁也﹞从囗卷聲﹝考公羊傳文十一年楚子伐圈音義云圈說文作？而集韵卄五願云圈？二同養畜閑也類篇圈？分出皆云養畜閑也疑說文本作？後人改之耳渠篆切十四部﹞\n【囿】苑有垣也﹝高注淮南曰有牆曰苑無牆曰囿與許互異葢有無互譌耳魏都賦曰繚垣開囿繚垣西京賦作繚亙繚亙绵䏈即西都賦之繚以周牆也周禮注曰囿今之苑按古今異名許析言之鄭渾言之也引伸之凡淵奥處曰囿夏小正正月囿有見韭囿也者園之燕者也四月囿有見杏囿也者山之燕者也又引伸之凡分別區域曰囿常道將引洛書曰人皇始出分理九州爲九囿九囿即毛詩之九有韓詩之九域也域同或古或與有與囿通用﹞从囗有聲﹝于救切古音在一部﹞一曰所㠯養禽獸曰囿﹝養字依御覽補所㠯二字今補大雅靈臺傳曰囿所以域養禽獸也域養者域而養之周禮囿人掌囿游之獸禁牧百獸按韵會無一曰二字艸部云苑所㠯養禽獸也此云苑有垣則養禽獸在其中矣此句葢淺人增之﹞\n【𡈹】籒文囿﹝艸部？從此爲聲﹞\n【園】所㠯樹果也﹝鄭風傳曰園所以樹木也按毛言木許言果者毛詩檀榖桃棘皆系諸園木可"},
{"n":"280-3","t":"以包果故周禮云園圃毓草木許意凡云苑囿巳必有艸木故以樹果系諸園﹞从囗袁聲﹝羽元切十四部﹞\n【圃】所㠯穜菜曰圃﹝所㠯二字今補齊風毛傳曰圃菜園也馬融論語注曰樹菜蔬曰圃元應引倉頡解詁云種樹曰園種菜曰圃﹞从囗甫聲﹝博古切五部﹞\n【因】就也﹝就下曰就高也爲高必因𠀉陵爲大必就基阯故因從囗大就其區域而擴充之也中庸曰天之生物必因其材而篤焉左傳曰植有禮因重固人部曰仍因也論語因不失其親謂所就者不失其親﹞从囗大﹝於眞切十二部﹞\n【㘝】下取物縮臧之﹝謂攝取也今農人罱泥罱即㘝之俗字﹞从又﹝下取故從又﹞从囗﹝縮藏之故從囗﹞讀若聶﹝女洽切七部聶小徐作籋﹞\n【囹】獄也﹝獄上當有囹圉二字幸部曰囹圉所㠯拘罪人葢許作囹圉與他書囹圄不同也月令鄭注曰囹圄所以禁守繫者若今別獄矣蔡邕云囹牢也圄止也所以止出入皆罪人所舍也鄭志崇精問曰囹圄何代之獄焦氏荅曰月令秦書則秦獄名也漢曰若盧魏曰司空﹞从囗令聲﹝鍇曰囹櫺也櫳檻之名郎丁切十一部﹞\n【圄】守之也从囗吾聲﹝魚舉切五部按韵會云圄說文本作圉葢小徐本有圉無圄左傳圄伯嬴於轑陽而殺之﹞\n【囚】繫也从人在囗中﹝似由切三部﹞\n【固】四塞也﹝四塞者無罅漏之謂周禮夏官掌固注云固國所依阻者也國曰固野曰險按凡堅牢曰固又事之巳然者曰固即故之假借字也漢官掌故唐官多作掌固﹞从囗古聲﹝古慕切五部﹞\n【圍】守也从囗韋聲﹝羽非切十五部﹞\n【困】故廬也﹝廬者二畞半一家之居居必有木樹牆下以桑是也故字從囗木謂之困者疏廣所謂自有舊田廬令子孫勤力其中也困之本義爲止而不過引伸之爲極盡論語四海困竆謂君德充塞宇宙與横被四表之義略同苞注曰言爲政信執其中則能竆極四海天祿所以長終也凡言困勉困苦皆極盡之義﹞从木在囗中﹝苦悶切十三部﹞\n【𣏔】古文困﹝廣雅橜機闑𣏔也按稚讓用𣏔爲梱字此可證四海困竆之義﹞\n【圂】豕廁也﹝少儀君子不食圂腴注云周禮圂作豢謂犬豕之屬食米榖者也腴有似於人穢按云周禮圂作豢者槀人掌豢祭祀之犬是也豢從豕？聲圂從囗豕會意據許說本非一字豢以人之萎養而言圂以牢中溷濁而言少儀圂腴不煩改字謂豕廁爲圂因謂豕犬爲圂耳引伸之義人廁或曰圂俗作溷或曰淸俗作圊或曰軒皆見釋名﹞从囗象豕在囗中也會意﹝象當作豕字之誤也胡困切十三部﹞\n【囮】譯也﹝譯疑當作誘一說周禮貉隷掌與獸言夷隷掌與鳥言是其事也﹞从囗化聲﹝今小徐本有聲字是五禾切十七部﹞率鳥者繫生鳥㠯來之名曰囮﹝率捕鳥畢也將欲畢之必先誘致之潘安仁曰暇而習媒翳之事徐爰曰媒者少養雉子至長狎人能招引野雉因名曰媒﹞讀若譌﹝囮者誤之也故讀若譌﹞\n【㘥】囮或从䌛﹝各本篆作㘥解作繇今正按或當作也本二字一化聲一䌛聲其義則同廣雅釋言曰囮㘥也是可證爲二字轉注矣潘岳射雉賦恐吾游之晏起又良游呃喔引之規裏徐爰注雉媒江淮閒謂之游唐吕温有由鹿賦游與由皆即㘥字也從䌛當作從囗䌛聲音由三部徐鉉云訛由二音誤也﹞\n文二十六﹝當作七重四﹝當作三\n【員】物數也﹝本爲物數引伸爲人數俗偁官員漢百官公卿表曰吏員自佐史至丞相十二萬二百八十五人是也數木曰枚曰梃數竹曰箇數絲曰紽曰緫數物曰員小雅員于爾輻毛曰員益也此引伸之義也又假借爲云字如秦誓若弗員來鄭風𦕼樂我員商頌景員維河箋云員古文云﹞从貝﹝貝古以爲貨物之重者也﹞囗聲﹝王權切古音云在十三部囗聲在十五部合韵冣近﹞凡員之屬皆从員\n【𪔅】籒文从鼎﹝鼎下曰籒文以鼎爲貝字故員作？則作𠟭﹞\n【𧶊】物數紛𧶊亂也﹝𧶊令字作紜紜行而𧶊廢矣紛𧶊謂多多則亂也古假芸爲𧶊老子夫物芸芸各歸其根﹞从員云聲讀若春秋傳曰宋皇鄖﹝宋皇鄖見左傳羽文切十三部﹞\n文二重一\n【貝】海介蟲也﹝介蟲之生於海者﹞居陸名猋在水名蜬﹝見釋魚猋作贆俗字也蜬亦當作函淺人加之偏傍耳虫部曰蜬毛蠹也則非貝名﹞象形﹝象其背穹隆而腹下岐博葢切十五部﹞古者貨貝而寶龜﹝謂以其介爲貨也小雅既見君子錫我百朋箋云古者貨貝五貝爲朋周易亦言十朋之龜故許以貝與龜類言之食貨志王莽貝貨五品大貝壯貝么貝小貝皆二枚爲一朋不成貝不得爲朋龜貨四品元龜當大貝十朋公龜當壯貝十朋矦龜當幺貝十朋子龜當小貝十朋此自莽法鄭箋詩云古者五貝爲朋注易以爾雅之十龜未嘗用歆莽說也﹞周而有泉﹝周禮外府掌邦布之入出以共百物而待邦之用泉府掌以市之征布斂市之不售貨之滯於民用者注云布泉也讀爲宣布之布其藏曰泉其行曰布取名於水泉其流行無不徧泉始葢一品周景王鑄大泉而有二品按許謂周始有泉而不廢貝也﹞至秦廢貝行錢﹝秦始廢貝專用錢變泉言錢者周曰泉秦曰錢在周秦爲古今字也金部錢下鍇本云一曰貨也檀弓注曰古者謂錢爲泉布則知秦漢曰錢周曰泉也周禮泉府注云鄭司農云故書泉或作錢葢周人或用假借字秦乃以爲正字﹞凡貝之屬皆从貝\n【𧴪】貝聲也从小貝﹝聚小貝則多聲故其字從小貝引伸爲細碎之偁今俗瑣㞕字當作此琑行而𧴪廢矣周易旅初六旅瑣瑣陸績曰瑣瑣小也艮爲小石故曰旅瑣瑣也按瑣者𧴪之假借字玉部瑣謂玉聲穌果切十七部﹞\n【賄】財也﹝周禮注曰金玉曰貨布帛曰賄析言之也許渾言之貨賄皆釋曰財﹞从貝有聲﹝呼罪切按古音在一部古假悔字爲之聘禮注曰古文賄皆作悔﹞\n【財】人所寶也﹝寶珍也周禮注曰財泉穀也？下云小雨財？也以爲今之纔字﹞从貝才聲﹝昨哉切一部﹞\n【貨】財也﹝廣韵引蔡氏化淸經曰貨者化也變化反易之物故字从化﹞从貝化聲﹝形聲包會意韵會無聲字呼臥切十七部﹞\n【䞈】資也﹝按篇韵皆云賭也許無賭字﹞从貝爲聲﹝詭僞切古音在十七部﹞或曰此古貨字﹝鍇本無此但云臣鍇按字書云古貨字按爲化二聲同在十七部貨古作䞈猶訛譌通用耳鉉本此下更有讀若貴三字﹞\n【資】貨也﹝貨者化也資者積也旱則資舟水則資車夏則資皮冬則資絺綌皆居積之謂資者人之所藉也周禮注曰資取也老子曰善人不善人之師不善人善人之資﹞从貝次聲﹝即夷切十五部﹞\n【贎】貨也﹝廣韵云贈貨﹞从貝萬聲﹝無販切十四部﹞\n【賑】富也﹝見釋言郭曰謂隱賑富有西京賦鄕邑殷賑薛曰謂富饒也匡謬正俗曰振給振貸字皆作振振舉救也俗作賑非﹞从貝辰聲﹝之忍切十三部﹞\n【賢】多財也﹝財各本作才今正賢本多財之偁引伸之凡多皆曰賢人偁賢能因習其引伸之義而廢其本義矣小雅大夫不均我從事獨賢傳曰賢勞也謂事多而勞也故孟子說之曰我獨賢勞戴先生曰投壷某賢於某若干純賢多也﹞从貝臤聲﹝胡田切十二部﹞\n【賁】飾也﹝易象傳曰山下有火賁序卦傳曰賁飾也按古假賁爲奔﹞从貝芔聲﹝彼義切十五部按亦音墳亦音肥文與微合韵冣近﹞\n【賀】㠯禮物相奉慶也﹝物字依韵會玉篇補相奉慶玉篇作相慶加爲長心部曰慶行賀人也是慶與賀二字互訓賀之言加也猶贈之言增也古假賀爲嘉覲禮余一人嘉之今文嘉作賀是也廣韵曰賀擔也勞也此謂或假賀爲儋何字也儋何俗作擔荷﹞从貝加聲﹝胡箇切十七部﹞\n【貢】獻功也﹝貢功曡韵魯語曰社而賦事烝而獻功韋注社春分祭社也事農桑之屬也冬祭曰烝烝而獻五榖布帛之屬也周禮八則治都鄙六曰賦貢以馭其用注云貢功也九職之功所税也按大宰以九貢致邦國之用凡其所貢皆民所有事也故職方氏曰制其貢各以其所有﹞从貝工聲﹝古送切九部﹞\n【贊】見也﹝此以疊韵爲訓疑當作所以見也謂彼此相見必資贊者士冠禮贊冠者士昏禮贊者注皆曰贊佐也周禮大宰注曰贊助也是則凡行禮必有贊非獨相見也﹞从貝从兟﹝鉉曰兟音詵進也鍇曰進見以貝爲禮也則旰切十四部﹞\n【賮】會禮也﹝以財貨爲會合之禮也蒼頡篇曰賮財貨也張載注魏都賦曰賮禮贄也又孟子曰行者必以賮辭曰餽賮或假進爲之如漢高紀曰簫何爲主吏主進是也﹞从貝㶳聲﹝徐刃切十二部﹞\n【齎】持遺也﹝周禮掌皮歲終則會其財齎注予人以物曰齎今時詔書或曰齎計吏鄭司農云齎或爲資外府共其財用之幣齎注齎行道之財用也聘禮曰問幾月之齎鄭司農云齎或爲資今禮家定齎作資玄謂齎資同耳其字以齊次爲聲從貝變易古字亦多或玉裁按此鄭君不用許書說謂齎資一字聲義皆同也許則釋資爲貨釋齎爲持而予之其義分別不爲一字近人則訓齎爲持矣﹞从貝？聲﹝祖雞切十五部﹞\n【貸】施也﹝謂我施人曰貸也﹞从貝代聲﹝他代切一部﹞\n【貣】從人求物也﹝從人猶向人也謂向人求物曰貣也按代弋同聲古無去入之別求人施人古無貣貸之分由貣字或作貸因分其義又分其聲如求人曰乞給人之求亦曰乞今分去訖去既二音又如假借二字皆爲求者予者之通名唐人亦有求讀上入予讀兩去之說古皆未必有是貣別爲貸又以改竄許書尤爲異耳"},
{"n":"283","t":"經史內貣貸錯出恐皆俗增人旁？字經典釋文五經文字皆作？俗作？亦其證也周禮泉府凡民之貸者注云貸者謂從官借本賈也廣韵卄五德云貣謂從官借本賈也其所據周禮正作貣而周禮注中借者予者同用一字釋文別其音亦可知本無二字矣﹞从貝弋聲﹝他得切亦徒得切一部按古多假貣爲差忒字﹞\n【賂】遺也﹝見魯頌大賂傳箋云大猶廣也廣賂者賂君及卿大夫也按以此遺彼曰賂如道路之可往來也貨賂皆謂物其用之則有公私衺正之不同﹞从貝各聲﹝洛故切五部按各古有洛音鉉云賂當從路省聲非也﹞\n【賸】物相增加也﹝賸增曡韵以物相益曰賸字之本義也今義訓爲贅疣與古義小異而實古義之引伸也改其字作剩而形異矣﹞从貝𦩎聲﹝以證切六部﹞一曰送也副也﹝人部曰㑞送也賸訓送則與㑞音義皆同副貳也貳副益也訓送訓副皆與增加義近﹞\n【贈】玩好相送也﹝贈送曡韵秦風渭陽大雅．韓奕皆云何以贈之毛傳鄭箋皆云贈送也崧高云以贈申伯傳云贈增也增與送義異"},
{"n":"283-1","t":"而同猶賸之訓增亦訓送也既夕禮云知死者贈知生者賻何休云知死者賵賻知生者贈襚按以玩好送死者亦贈之一端也今人以物贈人曰送送亦古語也﹞从貝曾聲﹝昨鄧切六部﹞\n【貱】迻予也﹝迻遷徙也展轉寫之曰迻書展轉予人曰迻予貱迻曡韵﹞从貝皮聲﹝彼義切古音在十七部﹞\n【𥫔】賜也﹝釋詁曰𥫔賜也據釋文本作𥫔後人改作貢耳端木賜字子𥫔凡作子貢者亦皆後人所改淮南道應要略二訓注皆云𥫔賜也﹞从貝竷省聲﹝古送切按竷聲當在八部而讀同貢則音之轉也贛之古義古音皆與貢不同﹞\n【】籒文𥫔﹝集韵類篇作？﹞\n【賚】賜也﹝釋詁賚貢錫畀予況賜也又曰賚予也小雅毛傳云賚予也大雅傳云釐賜也釐者賚之假借也﹞从貝來聲﹝洛帶切一部按徐仙民音來﹞周書曰賚尒秬鬯﹝文矦之命文今尒作爾﹞\n【賞】賜有功也﹝鍇曰賞之言尚也尚其功也﹞从貝尙聲﹝書兩切十部﹞\n【賜】予也﹝釋詁賚貢錫畀予況賜也七字轉注凡經傳云錫者賜之假借也公羊傳曰錫者何賜也賜者與之通稱禹貢納錫大龜乃下與上之詞又玉藻言賜君子與小人者別言之統言則不別也方言曰賜盡也此借賜爲澌澌盡也盡之字俗作儩﹞从貝易聲﹝斯義切十六部﹞\n【貤】重次弟物也﹝漢書注引作物之重次弟也重次弟者既次弟之又因而重之也漢武帝詔曰受爵賞而欲移賣者無所流貤應劭訓貤爲移上林賦說果樹曰貤𠀉陵下平原郭樸曰貤猶延也按賣爵者展轉與人蔓莚𠀉陵者層曡茲長皆重次弟之意也毛詩施于中谷施于孫子皆當作貤﹞从貝也聲﹝以豉切古音在十七部﹞\n【贏】賈有餘利也﹝依韵會本訂左傳曰賈而欲贏而惡乎俗語謂贏者輸之對﹞从貝𣎆聲﹝按惟羸驘字可云𣎆聲贏字當云從貝𣎆𣎆者多肉之獸也故以會意女部嬴當云贏省聲今本多誤以成切十一部﹞\n【賴】贏也﹝高帝紀始大人常㠯臣亡賴應曰賴者恃也晉曰許愼云賴利也無利入於家也或曰江淮之閒謂小兒多詐狡獪爲亡賴按今人云無賴者謂其無衣食致然耳方言云賴讎也南楚之外曰賴賴取也﹞从貝剌聲﹝洛帶切十五部﹞\n【負】恃也﹝左傳曰昔秦人負恃其衆貪於土地逐我諸戎孟子曰虎負隅莫之敢攖﹞从人守貝有所恃也﹝會意房九切古音在一部樂記禮樂偩天地之情史記栗姬偩貴皆作偩俗字也﹞一曰受貸不償﹝凡以背任物曰負因之凡背德忘恩曰負﹞\n【貯】積也﹝此與宁音義皆同今字專用貯矣周禮注作？俗字也﹞从貝宁聲﹝直吕切五部﹞\n【貳】副益也﹝當云副也益也周禮注副貳也說詳刀部﹞从貝弍聲﹝形聲包會意而至切十五部﹞弍古文二\n【賓】所敬也﹝大宰八統八曰禮賔大宗伯以賔禮親邦國賔客渾言之也析言者之則賔客異義又賔謂所敬之人因之敬其人亦曰賔又君爲主臣爲賔故老子曰樸雖小天下莫能臣也矦王若能守之萬物將自賔司馬相如引詩率土之賔莫非王臣﹞从貝﹝貝者敬之之物也﹞𡧍聲﹝必鄰切十二部﹞\n【𧶉】古文﹝鉉本無首畫玉篇集韵類篇皆有﹞\n【賖】貰買也﹝貰買者在彼爲貰在"},
{"n":"284","t":"我則爲賖也周禮泉府凡賖者祭祀無過旬日喪紀無過三月鄭司農云賖貰也﹞从貝余聲﹝式車切古音在五部﹞\n【貰】貸也﹝泉府以凡賖者與凡民之貸者竝言然則賖與貸有別賖貰也若今人云賖是也貸借也若今人云借是也其事相類故許渾言之曰貰貸也高祖本紀常從武負王媪貰酒韋昭曰貰賖也按賖貰皆紓緩之詞﹞从貝世聲﹝神夜切按古音在五部聲類字林鄒誕生皆音勢劉昌宗周禮音乃讀時夜反﹞\n【贅】㠯物質錢﹝若今人之抵押也漢嚴助傳賣爵贅子以接衣食如淳曰淮南俗賣子與人作奴婢名爲贅子三年不能贖遂爲奴婢按大雅傳曰贅屬也謂贅爲綴之假借也孟子屬其耆老大傳作贅其耆老公羊傳云君若贅旒史漢云贅壻此爲䏈屬之偁又莊子云附贅縣肬老子云餘食贅行此爲餘賸之偁皆綴字之假借﹞从敖貝﹝會意之芮切十五部﹞敖者猶放﹝敖出游也放逐也敖與放義不同而可通故曰猶﹞謂貝當復取之﹝謂字依韵會補放者當復還贅者當復贖其義一也此十字釋敖貝之意﹞\n【質】㠯"},
{"n":"284-1","t":"物相贅﹝質贅雙聲以物相贅如春秋交質子是也引伸其義爲樸也地也如有質有文是小雅毛傳云旳質也周禮射則充椹質左傳策名委質皆是又緜詩抑詩傳曰質成也禮謂平明爲質明﹞从貝从斦闕﹝闕者闕從斦之說也䪨會從斦作斦聲無闕字之日切十二部﹞\n【貿】易財也﹝衞風抱布貿絲咎繇謨貿遷有無化居﹞从貝卯聲﹝莫𠊱切三部﹞\n【贖】貿也﹝堯典金作贖㓝﹞从貝𧶠聲﹝殊六切三部﹞\n【費】散財用也﹝論語曰君子惠而不費﹞从貝弗聲﹝房未切十五部﹞\n【責】求也﹝引伸爲誅責責任周禮小宰聽稱責以傅別稱責即今之舉債古無債字俗作債則聲形皆異矣﹞从貝朿聲﹝側革切十六部﹞\n【賈】賈﹝此複舉字之未刪者﹞市也﹝市買賣所之也因之凡買凡賣皆曰市賈者凡買賣之偁也酒誥曰遠服賈漢石經論語曰求善賈而賈諸今論語作沽者假借字也引伸之凡賣者之所得買者之所出皆曰賈俗又別其字作價別其音入禡韵古無是也﹞从貝？聲﹝公戸切五部﹞一"},
{"n":"284-2","t":"曰坐賣售也﹝六字葢淺人妄增司市注通物曰商居賣物曰賈居賣物謂居積物亦兼賣之也居非謂坐此以坐與下行相對又贅以說文所無之售字殊無文理﹞\n【𧶜】行賈也﹝白虎通曰商賈何謂也商之爲言章也章其遠近度其有亡通四方之物故謂之商也賈之爲言固也固其有用之物以待民來以求其利者也通物曰商居賣曰賈按白虎通古本如是漢律曆志商章也物成？可章度也尚書我商賚女徐邈商音章㕯部商從章聲皆可證？俗作？經傳皆作商商行而？廢矣渾言之則？賈可互偁析言之則行賈曰？行賈者通四方之珍異以資之﹞从貝商省聲﹝式陽切十部﹞\n【販】買賤賣貴者﹝司市曰夕市夕時而市販夫販婦爲主注云販夫販婦朝資夕賣按資猶取也﹞从貝反聲﹝形聲包會意方願切十四部﹞\n【買】市也﹝市者買物之所因之買物亦言市論語沽酒市脯﹞从网貝﹝會意莫蟹切十六部春秋襄三十一年莒人"},
{"n":"284-3","t":"弑其君密州密州左傳作買朱鉏杜云買朱鉏密州之字按弑君未有書字者傳明云書曰莒人弑其君買朱鉏然則左公所據之經實作買朱鉏不作密州也買爲密朱爲州皆音之轉朱鉏者猶邾之言邾婁也今本經與傳不合葢或以公榖經文改左氏經文﹞孟子曰登壟𣃔而网市利﹝見公孫丑篇此引以證從网貝之意也壟孟子作龍丁公箸讀爲隆陸善經乃讀爲壟謂岡壟𣃔而高者按趙注釋爲堁𣃔而高者也堁塵塺也高誘云楚人謂塵爲堁趙本葢作尨𣃔尨塵襍之皃嚻塵不到地勢略高之處也古書尨龍二字多相亂許書亦當作尨𣃔淺人以陸善經說改爲壟耳﹞\n【貴】物不賤也从貝臾聲﹝居胃切十五部﹞臾古文蕢﹝見艸部○按貴篆各本廁部末賏上非舊次也今更正﹞\n【賤】賈少也﹝賈今之價字﹞从貝戔聲﹝才線切十四部﹞\n【賦】斂也﹝周禮大宰以九賦斂財賄斂之曰賦班之亦曰賦經傳中凡言以物班布與人曰賦﹞从貝武聲﹝方遇切五部﹞\n【貪】欲物也﹝心部惏女部婪皆訓貪﹞从貝今聲﹝他含切七部﹞\n【貶】損也从貝？聲﹝形聲包會意也鉉本"},
{"n":"285","t":"作從貝從乏方斂切杜林作𦥘﹞\n【貧】財分少也﹝謂財分而少也合則見多分則見少富備也厚也則貧者不備不厚之謂﹞从貝分分亦聲﹝符巾切十三部﹞\n【𡧋】古文从宀分\n【賃】庸也﹝庸者今之傭字廣韵曰傭餘封切傭賃也凡僱僦皆曰庸曰賃﹞从貝任聲﹝尼禁切七部﹞\n【賕】㠯財物枉法相謝也﹝枉法者違法也法當有罪而以財求免是曰賕受之者亦曰賕吕㓝五過之疵惟來馬本作惟求云有請賕也按上文惟貨者今之不枉法贓也惟求者今之枉法贓也﹞从貝求聲﹝形聲包會意巨畱切三部﹞一曰載質也﹝載各本作戴今依韵會正謂載質而往求人偁貣也質謂以物相贅﹞\n【購】㠯財有所求也﹝縣重價以求得其物也漢律能捕豺貀　購錢百﹞从貝冓聲﹝古𠊱切四部﹞\n【䝪】齎財⺊問爲䝪﹝卜問廣韵作問⺊史記貨殖傳毉方諸食技術之人焦神竭能爲重糈也日者傳⺊而有不審不見奪糈按糈皆當作䝪同音假借䝪所以讎⺊者也祭神米"},
{"n":"285-1","t":"曰糈卜者必禮神故其字亦作糈﹞从貝疋聲讀若所﹝疏舉切五部﹞\n【貲】小罰㠯財自贖也﹝貲字本義如是引伸爲凡財貨之偁﹞从貝此聲﹝即夷切十五部﹞漢律民不繇貲錢二十三﹝繇傜古今字二十三各本作二十二今正漢儀注曰人年十五至五十六出賦錢人百二十爲一筭又七歲至十四出口錢人二十以供天子至武帝時又口加三錢以補車騎馬見昭帝紀光武紀二注乃今四庫全書內漢舊儀按論衡謝短篇曰七歲頭錢二十三亦謂此也然則民不傜者謂七歲至十四歲貲錢二十三者口錢二十倂武帝所加三錢也﹞\n【賨】南蠻賦也﹝後漢書．南蠻西南夷傳曰槃瓠之傳蠻夷秦置黔中郡漢改爲武陵歲令大人輸布一匹小口二丈是謂賨布魏都賦曰賨幏積墆幏見巾部﹞从貝宗聲﹝徂紅切九部﹞\n【𧸇】𧗳也﹝𧗳行且賣也𧸇字不見經傳周禮多言儥儥訓買亦訓賣胥師飾行儥慝賈師貴儥者葢即說文之賣字而說文人部儥見也則今之覿字也玉篇云賣或作粥鬻是賣鬻爲古今字矣按𧸇"},
{"n":"285-2","t":"𣜩變作賣易與賣相混﹞从貝𡍬聲𡍬古文睦﹝見目部﹞讀若育﹝余六切三部﹞\n【賏】頸飾也从二貝﹝騈貝爲飾也烏莖切十一部﹞\n文五十九重三\n【邑】國也﹝鄭莊公曰吾先君新邑於此左傳凡偁人曰大國凡自偁曰敝邑古國邑通偁白虎通曰夏曰夏邑商曰商邑周曰京師尚書曰西邑夏曰天邑商曰作新大邑於東國雒皆是周禮四井爲邑左傳凡邑有宗廟先君之主曰都無曰邑此又在一國中分析言之﹞从囗﹝音韋封域也﹞先王之制尊卑有大小从卪﹝尊卑謂公矦伯子男也大小謂方五百里方四百里方三百里方二百里方百里也土部曰公矦百里伯七十里子男五十里從孟子說也尊卑大小出於王命故從卪於汲切七部﹞凡邑之屬皆从邑\n【邦】國也﹝周禮注曰大曰邦小曰國析言之也許云邦國也國邦也統言之也周禮注又云邦之所居亦曰國此謂統言則封竟之內曰國曰邑析言則國野對偁周禮體國經野是也古者城？所在曰國曰邑而不曰邦邦之言封也古邦封通用書序云邦康叔邦諸矦論語云在邦域之中皆封字也周禮故書乃分地邦而辨其守地邦謂土畍杜子春改邦爲域非也﹞从邑丰聲﹝博江切九部﹞\n【𤰫】古文﹝從㞢田之適也所謂往即乃封古文封字亦從之土﹞\n【郡】周制天子地方千里分爲百縣縣有四郡﹝逸周書作雒篇曰千里百縣縣有四郡高注六月紀云周制天子畿內方千里分爲百縣縣有四郡郡有監故春秋傳曰上大夫受縣下大夫受郡周時縣大郡小至秦始皇兼天下初置三十六郡以監縣耳按作雒篇與周禮不合鄭注月令但云四監主山林川澤之官百縣鄕遂之屬是不從作雒說也﹞故春秋傳曰上大夫受縣下大夫受郡是也﹝各本少受縣下大夫五字今從水經注河水篇所引補正趙簡子曰克敵者上大夫受縣下大夫受郡見左傳哀公二年﹞至秦初天下置三十"},
{"n":"286","t":"六郡㠯監縣﹝戰國策甘茂曰宜陽大縣也名爲縣其實郡也秦武王時巳郡大縣小矣前此惠文王十年魏納上郡十五縣後十三年攻楚漢中取地六百里置漢中郡吳氏師道云或者山東諸矦先變古縣大郡小之制而秦效之是也至始皇卄六年始置三十六郡三十六郡者錢氏大昕曰地理志河東太原上黨東郡潁川南陽南郡九江鉅鹿齊郡琅邪會稽漢中蜀郡巴郡隴西北地上郡雲中鴈門代郡上谷漁陽右北平遼西遼東南海皆曰秦置長沙國曰秦郡河南曰故秦三川郡沛郡曰故秦泗水郡五原曰秦九原郡鬱林曰故秦桂林郡日南曰故秦象郡趙國曰故秦邯鄲郡梁國曰故秦碭郡魯國曰故秦薛郡數之適得三十六下文揔之曰本秦京師爲內史分天下作三十六郡此確然不易者也史記始皇本紀二十六年分天下爲三十六郡而略取陸梁地爲桂林象郡南海乃在三十三年裴駰以爲不當在三十六之內因舍三郡以內史鄣郡黔中足之內史別於三十六郡不待言故鄣郡雖見於志注而不系之秦黔中郡見昭襄王三十年而志不之數不可爲典要也史記之三十六與漢志同"},
{"n":"286-1","t":"乃揔攝後事而言之故漢志說文高誘吕覽注應劭風俗通皇甫謐帝王世紀司馬彪郡國志皆言秦分三十六郡裴氏不從漢志之目而唐人作晉書乃造秦四十郡之說前此無言之者﹞从邑君聲﹝渠運切十三部按釋詁曰郡乃也此未得其說疑𨙻之誤也﹞\n【都】有先君之舊宗廟曰都﹝左傳曰凡邑有宗廟先君之主曰都無曰邑周禮大司徒注曰都鄙者王子弟公卿大夫采地其畍曰都鄙所居也載師注曰家邑大夫之采地小都卿之采地大都公之采地王子弟所食邑也大宰八則注曰都鄙公卿大夫之采邑王子弟所食邑周召毛耼畢原之屬在畿內者祭祀者其先君社稷五祀按據杜氏釋例大曰都小曰邑雖小而有宗廟先君之主曰都尊其所居而大之也又按左氏言有宗廟先君之主曰都許改云有先君之舊宗廟則必如晉之曲沃故絳而後可偁都恐非左氏意也左氏與周官合﹞从邑者聲﹝當孤切五部﹞周禮歫國五百里爲都﹝此周禮說也周禮載師注引司馬法曰王國百里爲郊二百里爲州三百里爲野四百里爲縣五百里爲都大宰注曰邦中在城郭者四郊去國百里邦甸二百里家削三百里邦縣四百里邦都五百里﹞\n【鄰】五家爲鄰﹝見遂人職按引伸爲凡親密之偁﹞从邑㷠聲﹝力珍切十二部﹞\n【酇】百家爲酇﹝遂人五家爲鄰五鄰爲里四里爲酇五酇爲鄙五鄙爲縣五縣爲遂﹞酇聚也﹝謂酇與欑儹音義皆同欑一曰叢木也儹冣也﹞从邑贊聲﹝作管切又作旦切﹞南陽有酇縣﹝漢地理志南陽郡酇矦國孟康曰音讚按南陽縣作酇沛郡縣作䣜許二字畫然不相亂也在沛者後亦作酇直由莽曰贊治而亂南陽酇音讚沛䣜及改作酇字皆音嵯音亦本不相亂蕭何始封之酇茂陵書文穎臣瓚顏師古杜佑皆云在南陽江統戴規姚察李吉甫今錢氏大昕皆云在沛在沛說是也始封於䣜高后乃封之南陽之酇與筑陽文帝至莽之酇矦皆在南陽故地理志於南陽云酇矦國而沛郡酇下不云矦國爲在沛者不久也諸家所傳班固作泗水亭高祖𥓓云文昌四友漢有蕭何序功第一受封於䣜以韵求之可以不惑﹞\n【鄙】五酇爲鄙﹝見遂人五百家"},
{"n":"286-3","t":"也又周禮都鄙王子弟公卿大夫采地其畍曰都鄙所居也按大司徒以邦國都鄙對言鄭注以邦之所居曰國都之所居曰鄙對言春秋經傳鄙字多訓爲邊者葢周禮都鄙歫國五百里在王畿之邊故鄙可釋爲邊又引伸爲輕薄之偁而鄙夫字古作啚冣目云俗儒啚夫翫其所習可證也今則鄙行而啚廢矣﹞从邑啚聲﹝兵美切古音在一部故鄙否通叚用也﹞\n【郊】歫國百里爲郊﹝杜子春注周禮曰五十里爲近郊百里爲遠郊玉藻說郊祭曰於郊故謂之郊﹞从邑交聲﹝古肴切二部按周禮故書作蒿假借字﹞\n【邸】屬國舍也﹝文帝紀曰入代邸顏注曰郡國朝宿之舍在京師者率名邸邸至也言所歸至也按今俗謂旅舍爲邸經典假借邸爲柢如典瑞四圭有邸是也釋器邸謂之柢當作秪謂之邸釋言曰柢本也鄭司農引作邸本也可證爾雅皆釋經之辭﹞从邑氐聲﹝都禮切十五部﹞\n【郛】？也﹝？各本作郭今正公羊傳入其郛注郛恢郭也城外大郭也﹞从邑孚聲﹝甫無切古音在三部﹞\n【郵】竟上行書舍﹝孟子德之"},
{"n":"287","t":"流行速於置郵而傳命釋言郵過也按經過與過失古不分平去故經過曰郵過失亦曰郵爲尤訧之假借字﹞从邑𡍮﹝會意羽求切古音在一部﹞𡍮邊也﹝說從垂之意在境上故從垂﹞\n【𨛍】國甸大夫稍稍所食邑﹝載師注曰故書稍或作削按削當是？之誤許所據正故書或本也太宰家削之賦當作家？釋文曰家削本又作？是也按國甸之下疑有奪文大宰曰三曰邦甸之賦四曰家？之賦載師曰以公邑之田任甸地以家邑之田任？地此云國甸即經之邦甸也邦甸去國二百里家？三百里此當云國甸之外曰家？大夫稍稍所食邑鄭曰家邑大夫之采地也稍與？曡韵﹞从邑肖聲﹝所敎切二部﹞周禮曰任？地在天子三百里之內﹝鄭說同﹞\n【鄯】鄯善﹝逗﹞西胡國也﹝許書三言西胡皆謂西域也言西胡以別於匈奴爲北胡也漢西域傳云鄯善國本名樓蘭王治扜泥城去陽關千六百里去長安六千一百里元鳳四年傅介子誅其王更名其國爲鄯善爲刻印章是則此時初製鄯字也漢鄯善國城"},
{"n":"287-1","t":"在今哈密衞東南中國山川維首在隴蜀紀地者必始於西故起西域而雍州﹞从邑善善亦聲﹝時戰切十四部﹞\n【𥨪】夏后時諸矦夷羿國也﹝弓部曰𢏗帝嚳䠶官夏少康滅之羽部曰𦐧羽之𦐧風亦古諸矦也按𢏗𦐧古通用云帝嚳射官而夏少康滅之則夏之夷羿即帝嚳䠶官之後裔明矣夷羿見左傳虞箴左傳魏絳云夏訓有之曰有竆后羿昔有夏方衰后羿自鉏遷於窮石因夏民以代夏政寒浞殺羿靡滅浞立少康有窮由是遂亡今左傳作窮許所據作𥨪今古字也左氏之𥨪石杜不言其地所在葢非山海經離騷淮南子所云弱水所出之窮石也地理志說文皆云弱水出張掖山丹則山海經離騷淮南子所云竆石當在山丹漢山丹今爲甘州府山丹縣歫夏都安邑甚遠然許鄯善之下即出𥨪字固謂西北邊地﹞从邑竆省聲﹝渠弓切九部﹞\n【𨜒】周封黃帝之後於𨜒也﹝樂記曰武王克殷及商未及下車而封黃帝之後於薊按𨜒薊古今字也薊行而𨜒廢矣漢地理志郡國志皆作薊則其字假借久矣陸德明曰薊今涿郡薊縣是也即燕國之都也孔安國司馬遷及鄭皆云燕召皆與周同姓案黃帝姓姬君奭葢其後也或黃帝之後封薊者滅絕而更封燕召公乎疑不能明也而皇甫謐以召公爲文王之庶子記傳更無所出又左傳富辰言文王之昭亦無燕玉裁按地理志曰廣陽國薊燕召公所封然則班意謂封黃帝之後即召公也而周本紀以封堯後於薊封召公奭於燕竝言張守節疑薊爲燕所幷未知其審﹞从邑契聲讀若薊﹝古詣切十五部﹞上谷有𨜒縣﹝地理志廣陽國下曰高帝燕國昭帝元鳳元年爲廣陽郡宣帝本始元年更爲國郡國志廣陽郡注曰世祖省廣陽郡幷上谷永平八年復按許云上谷有薊縣依光武省幷而言也今京師順天府附郭大興縣治即古燕都許說漢制作𨜒則知漢時故作𨜒矣但不解今之漢志何以作薊也○又按此五字當如下文邰下？下之例作今上谷薊縣是也七字漢時字巳作薊如邰巳作斄？巳作穰古今字不同故著之以言其合假令漢時字本作𨜒則其立文當云上谷縣也周時黃帝之後所封如鄒下云魯縣古邾國帝顓頊之後所封之例矣然則𨜒者許所見"},
{"n":"287-3","t":"古字也薊者漢時字也﹞\n【邰】炎帝之後姜姓所封周棄外家國﹝大雅有邰家室毛傳曰邰姜嫄之國也堯見天因邰而生后稷故國后稷於邰使事天以顯神順天命是則邰本后稷外家之國名炎帝之後姜姓所封也國后稷於邰時葢國姜姓於他處矣至武王克殷興滅國繼絕世乃封神農之後於焦﹞从邑台聲﹝土來切一部﹞右扶風斄縣是也﹝見地理志周人作邰漢人作斄古今語小異故古今字不同郡國志無斄縣郿下曰有邰亭葢斄縣倂入郿也邰亭杜預謂之釐鄕徐廣謂之斄鄕今陜西乾州武功縣縣西南二十二里故斄城是﹞詩曰有邰家室﹝今生民詩有即字考高誘注吕覽辨土引實穎實栗有邰家室亦無即○宋本說文無即與九經字㨾所引合一本有者非也﹞\n【𨙸】周文王所封在右扶風美陽中水鄕﹝經典有岐無𨙸惟漢地理志曰大王徙𨙸文王作酆匈奴傳曰秦襄公伐戎至𨙸師古曰𨙸古岐字岐專行而𨙸廢矣許所見豳岐作𨙸猶所見薊作𨜒也地理志曰右扶風美陽禹貢岐山在西北中水鄕周大王所邑魯頌箋曰大王自　豳徙居岐山之陽按此云文王所封要其終而言皇矣詩曰度其鮮原居岐之陽箋云乃始謀居善原廣平之地亦在岐山之南也文王自𨙸遷酆非文王始國𨙸也下云酆周文王所都則此當云大王矣戴先生曰美陽今爲陜西鳳翔府岐山扶風二縣漢志美陽岐山在西北今岐山縣東七十里岐山是﹞从邑支聲﹝巨支切十五部﹞\n【岐】𨙸或从山支聲因岐山㠯名之也﹝𨙸或者岐之或字謂岐即𨙸邑之或體也又云因岐山㠯名之則又𨙸邑岐山畫爲二字矣考岐山見於夏書雅頌漢志𨙸邑因岐山以名𨙸邑可作岐岐山不可作𨙸薛綜注西京賦引說文岐山在長安西美陽縣畍山有兩岐因以名焉此說文山部原文也山有兩岐當作山有兩枝山有兩枝故名曰岐山疑後人移入於此而刪改之學者讀此可以刪邑部之岐專入山部矣○按漢書地理志曰大王徙𨙸曰襄公將兵救周有功賜受𨙸酆之地郊祀志曰大王建國於𨙸梁匈奴傳曰秦襄公伐戎至𨙸皆作𨙸𨙸周字也而岐山字地理志皆作岐是"},
{"n":"288-1","t":"可證𨙸岐之別﹞\n【㟚】古文𨙸从枝从山﹝古文𨙸當作古文岐此亦淺人改山部之文入此部耳亦當刪此入彼﹞\n【邠】周大王國在右扶風美陽从邑分聲﹝補巾切十三部﹞\n【豳】美陽亭即豳也民俗㠯夜市有豳山从山从豩闕﹝按此二篆說解可疑豳者公劉之國史記云慶節所國非大王國疑一漢地理志毛詩箋郡國志皆云豳在右扶風栒邑不在美陽疑二地理郡國二志皆云栒邑有豳鄕徐廣曰新平漆縣之東北有豳亭漢右扶風之漆與栒邑皆是豳域不得美陽有豳亭疑三從山豩聲非有闕也而云從豩闕疑四假令許果以豳合邠當云或邠字而不言及疑五葢古地名作邠山名作豳而地名因於山名同音通用如𨙸岐之比是以周禮籥師經文作豳注作邠漢人於地名用邠不用豳許氏原書當是豳岐本在山部而後人移之倂古今字爲一字抑或許書之變例有然未能定也經典多作豳惟孟子作邠唐開元十三年始改豳州爲邠州見通典元和郡縣志郭忠恕云因似幽而易誤也﹞\n【郿】右扶風縣﹝前後二志同大雅申伯信邁王餞于郿毛云郿地箋云時王葢省岐周故于郿云正義云申在鎬京之東南自鎬適申塗不經郿時宣王葢省視岐周申伯從王至岐自岐餞之按今鳳翔府郿縣縣東北十五里渭水之北有故郿城﹞从邑睂聲﹝武悲切師古音媚十五部﹞\n【郁】右扶風郁夷也﹝見地理志班引詩周道郁夷師古曰毛詩周道倭遟韓詩作郁夷字言使臣乗馬行於此道按古假借爲𢒰字如論語郁郁乎文哉是也𢒰有文章也其始借彧爲𢒰其後又借郁爲彧今陜西鳳翔府隴州州西五十里有故郁夷城後漢建武二年鄧禹遣兵擊赤眉於郁夷在此處也﹞从邑有聲﹝於六切古音在一部﹞\n【鄠】右扶風縣也﹝前後二志同今陜西西安府鄠縣縣北二里有故鄠城即古扈國也﹞从邑雩聲﹝胡古切五部﹞\n【扈】夏后同姓所封戰於甘者﹝尙書序曰啟與有扈戰於甘之野作甘誓馬融曰有扈姒姓之國爲無道又曰甘有扈南郊地名也左傳曰夏有觀扈五觀與扈皆夏同姓也﹞在鄠﹝謂夏"},
{"n":"288-3","t":"之有扈在漢之鄠縣也鄠即扈如斄即邰薊即𨜒皆古今字姚察史記訓纂云戸扈鄠三字一也按扈爲周字鄠爲秦字通典云至秦改爲鄠﹞有扈谷甘亭﹝此五字有脫誤當作有戸谷戸亭甘亭七字今漢書鄠下云古國有扈谷亭語不完當依元和郡縣志所引云古扈國有戸谷戸亭又有甘亭史記正義所引志云古扈國有戸亭疑正義尚脫戸谷二字許書當與漢志同戸扈同字姚察云戸扈鄠三字同是也﹞从邑戸聲﹝胡古切五部按左傳扈民無淫者也同屈蕩戸之之戸止也又離騷扈江蘺於辟芷王云楚人名被爲扈﹞\n【𡴰】古文扈从山𢎘﹝此未詳其右所從也鍇曰從辰巳之巳竊謂當從戸而轉寫失之﹞\n【䣙】右扶風鄠鄕﹝謂右扶風鄠縣有䣙鄕也下仿此漢䣙成矦周緤服虔音菅蒯之蒯蘇林音簿催反小顏小司馬皆云字從崩從邑功臣表剻成在長沙張守節引輿地志云䣙成縣故陳倉縣之故鄕聚名也周緤所封與漢表說文皆乖異而穆天子傳天子西征至于䣙又未詳其地﹞从邑崩聲沛城父有䣙鄕﹝沛郡城父見地理志城父者左傳襄元年昭九年之夷地今安徽潁州府毫州州東南七十里有故城父城是也史記索隱引三蒼云䣙鄕在城父縣音裴﹞讀若陪﹝許云崩聲則在第六部也讀若陪則音轉在一部也䣙城楚漢春秋作憑城師古云䣙又音普肯反皆本音也今音薄回切依讀若陪之云而入灰韵也﹞\n【䢸】右扶風鄠鄕从邑且聲﹝子余切五部﹞\n【郝】右扶風鄠盩庢鄕﹝鉉本如此謂右扶風之鄠縣盩庢縣皆有郝鄕也玉篇作右扶風盩庢鄕無鄠字而鍇本作右扶風鄠鄕盩庢縣脫落不完汲古毛扆乃取以改舊本可𥬇也前志曰右扶風盩庢按在今陜西西安府盩庢縣﹞从邑赤聲﹝呼各切五部﹞\n【酆】周文王所都﹝詩書皆作豐左傳酆文之昭也字從邑前後二志亦作酆大雅曰既伐于崇作邑于豐杜預曰酆在鄠縣後志曰酆在京兆杜陵西南﹞在京兆杜陵西南﹝京兆尹杜陵二志同今陜西西安府府東南十五里有故杜陵城﹞从邑豐聲﹝敷戎切九部﹞\n【鄭】京兆縣﹝二志同今陜西同州"},
{"n":"289-1","t":"府華州州城北有故鄭城﹞周厲王子友所封﹝前志曰周宣王弟鄭桓公邑﹞从邑奠聲﹝直正切十一部﹞宗周之滅鄭徙潧洧之上今新鄭是也﹝桓公友之子武公與平王東遷取虢鄶鄢蔽補丹依疇歷華十邑之地右雒左濟前華後河食溱洧焉從其故名曰鄭至漢爲河南郡新鄭二志同今河南開封府新鄭縣西有故鄭城﹞\n【郃】左馮翊郃陽縣﹝二志同應邵曰在邰水之陽也按今陜西同州府郃陽縣即其地﹞从邑合聲﹝矦閤切七部﹞詩曰在郃之陽﹝大雅文今詩郃作洽水經注引亦作郃按魏世家文矦時西攻秦築雒陰合陽字作合葢合者水名毛詩本作在合之陽故許引以說會意秦漢間乃製郃字耳今詩作洽者後人意加水旁許引詩作郃者後人所改﹞\n【𨙫】京兆藍田鄕﹝二志皆云京兆尹藍田今陜西西安府藍田縣縣治西十一里有藍田故城叩者鄕名今人叩擊字从卩不當作𨙫﹞从邑口聲﹝苦后切四部﹞\n【𨟄】京兆杜陵鄕﹝水經注渭水篇泬水上承"},
{"n":"289-2","t":"皇子陂於樊川其地即杜之樊鄕也漢祖至櫟陽以將軍樊噲灌廢？最賜邑於此鄕按樊鄕見史漢樊噲傳索隱引三秦記曰長安正南山名秦嶺谷名子午一名樊川一名御宿樊鄕即樊川也宋敏求長安志曰樊川在萬年縣南三十五里引十道志云其地即杜陵之樊鄕凡言樊鄕即許之？鄕也在今西安府府南三十里之樊川周語樊仲山父諫韋曰仲山父王卿士食采於樊毛傳曰仲山甫樊矦也按周襄王賜晉文公陽樊之田陽樊一名樊一名陽國語陽人不服而曰陽有樊仲之官守焉然則仲山甫之樊非此？也陽樊方輿紀要云或曰在今河南懷慶府濟源縣﹞从邑𤕩聲﹝附袁切十四部﹞\n【𨞻】左馮翊縣﹝見地理志按封禪書秦文公作鄜畤今陜西鄜州洛川縣縣東南七十里有鄜城廢縣﹞从邑麃聲﹝甫無切按票聲麃聲當在二部而孟康𨞻音敷者凡漢志地名皆隨其地語言爲音故也𣜩省作鄜﹞\n【䣝】左馮翊郃陽亭﹝謂左馮翊郃陽有䣝亭也各本作䣝陽亭誤今依集韵類篇王伯厚詩地理考正伯厚困學紀聞亦作䣝陽亭則宋時本固是非錯出也大雅．韓奕出宿于屠毛曰屠地名宋潏水李氏謂地在同州䣝谷是也按屠䣝古今字顧氏祖禹讀史方輿紀要作荼谷渡云在今陜西同州府郃陽縣東河西故城南﹞从邑屠聲﹝同都切五部﹞\n【邮】左馮翊高陵亭﹝各本無亭字今依廣韵尤韵及玉篇補錫韵又曰邮鄕名在高陵按左馮翊高陵二志同今陜西西安府高陵縣即其地﹞从邑由聲﹝徒歷切古音在三部﹞\n【𨛲】左馮翊谷口鄕﹝左馮翊谷口見地理志今陜西西安府醴泉縣東北七十里有故谷口城﹞从邑年聲讀若寧﹝奴顚切十二部按廣韵奴丁切年聲而讀如寧合韵也﹞\n【邽】隴西上邽也﹝見地理志郡國志曰漢陽郡上邽故屬隴西胡氏三省云秦本紀武公伐邽冀戎初縣之上邽縣故邽戎地也此爲上邽京兆有下邽今甘肅秦州州西六十里有故上邽城﹞从邑圭聲﹝古畦切十六部﹞\n【部】天水狄部﹝地理志天水無狄部未詳顧氏祖禹曰漢天水郡今陜西鞏昌府以東秦州之境是其地﹞从邑否聲﹝蒲口切四部按廣韵曰部署也"},
{"n":"290","t":"許冣目曰分別部居不相雜廁﹞\n【郖】弘農縣庾地﹝二志弘農郡首弘農縣郡縣同名故但言弘農縣也庾當作渡字之誤也水經注河水篇曰門水又北徑弘農縣故城東城即故函谷關門水側城北流而注於河河水於此有浢津以河北有浢水南入於河故有浢津之名也穆天子傳天子自窴軨乃次於浢水之陽丁亥入於南鄭考其沿歷所踵路直斯津是知袁豹之徒竇津之說非矣按浢郖同字魏志杜畿傳畿遂詭道從郖津渡陳壽用字合許書也宋元嘉二十九年北魏將封禮自郖津南渡赴弘農拒桺元景在今河南陜州靈寶縣縣西十里﹞从邑豆聲﹝當矦切四部按矦當作𠊱﹞\n【鄏】郟鄏﹝逗二字依韵會補﹞河南縣直城門官陌地也﹝官趙抄宋本李仁甫本作宮今集韵作宮類篇作官似官是官陌即今云官路也河南縣者二志皆云河南郡河南郡縣同名故但云河南縣以別於凡縣不云縣也若漢魏時𥓓則云河南河南矣漢雒陽縣周之成周也漢河南縣周之王城也今河南河南府府東北二十里有雒陽故城府城西北有河南故城河南故"},
{"n":"290-1","t":"城西有郟鄏陌或謂之郟山北二里曰邙山﹞从邑辱聲﹝而蜀切三部﹞春秋傳曰成王定鼎于郟鄏﹝宣三年左傳文按逸周書云周公作大邑成周於中土南繫於雒水北因於郟山以爲天下之大湊地理志曰河南郡河南故郟鄏地周武王遷九鼎周公致太平營以爲都是爲王城是則漢之河南縣左傳之郟鄏也周時郟鄏爲大名漢時專𧦝城外官陌爲郟鄏陌舊名之僅存者故皇甫謐杜預皆云縣西有郟鄏陌也許君先舉漢陌後舉周地使文義相足別詳邙下﹞\n【鄻】周邑也﹝左傳昭卄九年王子趙車入于鄻以叛杜云鄻周邑﹞从邑輦聲﹝力展切十四部﹞\n【𨝋】周邑也﹝左傳曰凡蔣邢茅胙祭周公之胤也按春秋經左傳國語史記逸周書竹書紀年凡云祭伯祭公謀父字皆作祭惟穆天子傳云𨝋父注云𨝋父𨝋公謀父𨝋者本字祭者假借字韋注國語云祭畿內之國周公之後也爲王卿士謀父字也是則𨝋本西都畿內邑名至東周時隱元年祭伯來莊卄三年祭叔來聘尚仍其西都舊偁許云周邑系諸河南河內之閒其諸東都亦有𨝋與"},
{"n":"290-2","t":"抑如鄭之仍舊偁與﹞从邑祭聲﹝側介切十五部禮記葉公之顧命以周書祭公解正之葉乃祭之誤﹞\n【邙】河南雒陽北﹝雒各本作洛誤今正河南雒陽二志同﹞芒山上邑﹝芒宋本或作亡或作土玉篇集韵類篇作土今定作芒左傳昭卄二年杜注曰北山洛北芒也文𨕖應休璉與從弟君苗君冑書曰登芒濟河李注引說文芒洛北大阜也今說文雖無此語然所據爲唐以前書郡國志雒陽下亦引皇覽縣北芒山道西吕不韋冢水經注榖水篇曰廣莫門北對芒阜是則山本名芒山上之邑則作邙後人但云北邙尟知芒山矣亡者譌字也土者淺人肊改之也北芒山在今河南河南府府北十里山連偃師鞏孟津三縣绵亙四百餘里左傳昭二十二年王田北山即此按周書所謂郟山者北邙山也王城謂之郟者以山名之桓七年王遷盟向之民于郟襄二十四年齊人城郟周語晉文公既定襄王于郟皆謂王城也然則云郟鄏者謂郟山下？溽之地郟古字容當作夾﹞从邑亡聲﹝亦從芒省會意莫郎切十部﹞\n【鄩】周邑也﹝左傳昭廿二年郊鄩潰杜曰河"},
{"n":"290-3","t":"南鞏縣西南有地名鄩中水經注洛水篇曰鄩水於訾城西北東入洛水京相璠云有鄩城葢周大夫鄩肸之邑也按鄩肸鄩羅皆子朝之黨見左傳今河南河南府鞏縣縣西南五十八里有故鄩城﹞从邑尋聲﹝徐林切七部﹞\n【郗】周邑也在河內﹝左傳隱十一年王與鄭人蘇忿生之田溫原絺樊隰郕欑茅向盟州陘隤懷杜曰絺在野王縣西南按郗者本字絺者古文假借字也前志河內郡波縣孟康云有絺城後志亦云河內波有絺城按許但云河內不云某縣者有所未審也﹞从邑希聲﹝丑脂切十五部﹞\n【鄆】河內沁水鄕﹝河內郡沁水二志同今河南懷慶府濟源縣縣東北有故沁水城是也沁水縣有鄆鄕﹞从邑軍聲﹝王問切十三部﹞魯有鄆地﹝見左氏春秋經傳公羊作運文公十二年成公九年襄公十二年昭公元年之鄆杜云莒別邑在城陽姑幕縣此在魯東者也成公十六年之鄆杜云魯西邑在東郡廩𠀉此在魯西境者也東鄆當在今山東青州府諸城縣西鄆在今山東曹州府鄆城縣有鄆城故城按此與沛城父有䣙鄕魯東有䣄戎爲一例別於前義﹞\n【邶】故商邑﹝商畿內之地也邑國也商頌曰商邑翼翼﹞自河內朝歌㠯北是也﹝河內朝歌二志同前志曰朝歌紂所都詩諩曰邶庸衞者商紂畿內方十里之地武王伐紂以其京師封紂子武庚爲殷後三分其地置三監使管叔蔡叔霍叔尹而敎之自紂城而北謂之邶南謂之庸東謂之衞後三監導武庚叛成王殺武庚伐三監更於此三國建諸矦封康叔於衞使爲之長後世子孫稍幷彼二國混而名之從其國本而異之爲邶庸衞之詩焉故邶城在今河南衞輝府府東北通典曰故庸城在新鄕縣縣西南三十二里﹞从邑北聲﹝補妹切古音在一部﹞\n【邘】周武王子所封﹝左傳曰邘晉應韓武之穆也﹞在河內野王是也﹝是也二字衍文河內野王二志同前志孟康注曰故邘國今邘亭是也後志曰野王有邘城尚書大傳曰文王受命一年𣃔虞芮之訟二年伐邘此商時之邘也武王子所封徐廣曰在野王縣西北按今河南懷慶府府西北十三里有故邘城﹞从邑亏聲﹝況于切五部﹞讀又若區﹝于聲則讀如于矣又讀同區與四部合韵也﹞\n【𨛫】殷諸矦國﹝今商書西伯戡黎今文尚書作耆尚書大傳文王受命五年伐耆周本紀明年敗耆國是也或作？或作飢皆假借字也許所據古文尚書作𨛫戈部作黎葢俗改也左傳曰赤狄奪黎氏地詩序曰狄人迫逐黎矦未知即商諸矦之後與否﹞在上黨東北﹝上黨郡名不言何縣者有未審也前志上黨壷關應劭曰黎矦國也今黎亭是後志同應說今山西潞安府府治即漢壺關縣府西南三十五里有黎亭﹞从邑𥝢聲﹝郎奚切十五部﹞𥝢古文利﹝見刀部﹞商書西伯戡𨛫﹝商書篇名﹞\n【邵】晉邑也﹝左傳襄二十三年齊矦伐衞遂伐晉入孟門登大行張武軍於熒庭戍郫邵杜曰取晉邑而守之杜不言郫邵二邑名據許則當是二邑也文六年賈季召公子樂於陳趙孟使殺諸郫此單言郫也後志河東垣縣有邵亭注引博物記縣東九十里有郫邵之阨趙孟殺公子樂於郫邵豈張華所見左傳有異歟按今山西絳州垣曲縣東有邵城後魏之邵郡後周之邵州皆此也依許則經典獨此字從邑召凡"},
{"n":"291-2","t":"周召字作邵者俗也後儒或謂垣曲邵城爲周召分陜之所其說不經﹞从邑召聲﹝寔照切二部﹞\n【鄍】晉邑也﹝左傳僖二年荀息假道於虞曰冀爲不道入自顚軨伐鄍三門服虔曰謂冀伐晉也下文冀之既病亦唯君故謂虞助晉也將欲假道稱前恩以誘之按服說是也杜云鄍虞邑非也許同服說﹞从邑冥聲﹝莫經切十一部﹞春秋傳曰伐鄍三門是也\n【鄐】晉郉矦邑﹝按當云晉雍子邑許筆誤也左傳襄卄六年聲子曰雍子奔晉晉人與之鄐子靈即申公巫臣奔晉晉人與之郉昭十四年晉郉矦與雍子爭鄐田杜曰郉矦巫臣之子也﹞从邑畜聲﹝丑六切三部﹞\n【𨜫】晉之溫地﹝左傳成十一年晉郤至與周爭鄇田郤至曰溫吾故也杜曰鄇溫別邑今河內懷縣西南有𠊱人亭按鄇田今在河南懷慶府武陟縣劉歆遂初賦越矦田而長驅兮釋叔向之飛患巳下皆述叔向事則矦田正謂郉矦雍子所爭者也章樵以鄇田說之疑非﹞从邑矦聲﹝胡遘切四部﹞春秋傳曰爭鄇田\n【邲】晉邑也﹝杜曰邲鄭地按水經注濟水篇曰次東得宿胥水口濟水與河渾濤東注濟水於此又兼邲目春秋宣公十三年晉楚之戰楚軍於邲即是水也顧氏祖禹曰其地葢即熒口受河之處今在河陰縣西﹞从邑必聲﹝毗必切十二部﹞春秋傳曰晉楚戰于邲﹝宣十二年左傳文﹞\n【郤】晉大夫叔虎邑也﹝叔虎之子曰郤芮以邑爲氏﹞从邑谷聲﹝綺㦸切古音在五部﹞\n【𨛬】河東聞喜鄕﹝鄕各本作縣今依廣韵正河東郡聞喜二志同今山西絳州聞喜縣漢縣地也廣韵曰𨛬鄕名在聞喜伯益之後封於𨛬鄕因以爲氏後徙封解邑乃去邑從衣按今字裴行而𨛬廢矣﹞从邑非聲﹝薄回切十五部﹞\n【𨜻】河東聞喜聚﹝？部曰邑落曰聚舜所居一年成聚二年成邑三年成都聚小於邑也﹞从邑虔聲﹝渠焉切葢十四部﹞\n【邼】河東聞喜鄕从邑匩聲﹝去王切十部﹞\n【鄈】河東臨汾地﹝河東郡臨汾二志同今山西平陽府太平縣縣南二十五里臨汾故城是也漢武帝紀元鼎四年立后土祠於汾陰脽上如淳曰脽者河之東岸特堆崛長四五里廣二里餘高十餘丈汾陰縣治脽之上后土祠在縣西汾在脽之北西流與河合也師古曰以其形高起如人尻脽故以名云一說地臨汾水之上地本名鄈音與葵同彼鄕人呼鄈音如誰因轉而爲脽字耳故漢舊儀云葵上玉裁按水經汾水又西過皮氏縣注曰汾水徑鄈𠀌北故漢氏之方澤也賈逵云漢法三年祭地汾陰方澤澤中有方𠀌故謂之方澤㐀即鄈㐀也經又曰又西至汾陰縣北西注於河注曰水南有長阜背汾帶河阜長四五里廣二里餘高十丈汾水歷其陰西入河漢書謂之汾陰脽據酈氏此注鄈脽異處極明然封禪書郊祀志皆云始立后土祠汾陰脽上與武紀合水經注河水篇亦云河水東際汾陰脽縣故城在脽側城西北隅有脽㐀上有后土祠是則鄈脽本無二漢志云汾陰許云臨汾者葢二縣地邊竟相接故似不當分別鄈脽爲兩地也﹞从邑？聲﹝水經注引此揆唯切十五部﹞即漢之所祭后土處\n【郉】周公子所封﹝左傳富辰曰凡蔣郉茅胙祭周公之胤也杜曰郉國在廣平襄國縣﹞地近河內懷﹝前志趙國襄國故郉國後志同按襄國故城在今直𣜩順德府城西南許不云在趙國襄國而云地近河內懷者有所審定之辭也河內郡懷二志同今河南懹慶府武陟縣縣西南十一里有故懷城﹞从邑幵聲﹝戸經切按玉篇又輕千切十一十二部﹞\n【鄔】大原縣﹝二志同前志曰晉大夫司馬彌牟邑按彌牟爲鄔大夫見昭二十八年左傳前此有鄔臧以邑爲氏戴先生曰今山西汾州府介休縣縣東三十五里有故鄔城漢縣也其北魏之鄔城在今介休縣東四十五里俗譌武城﹞从邑烏聲﹝安古切五部按據許字從烏以烏爲聲甚明此所以字林乙袪反郭樸三蒼解詁音瘀於庶反闞駰音厭飫之飫重言之也陸氏左傳音義乃云太原縣字從焉作鄢誤甚且云舊音烏戸反非當從於庶反夫於庶與烏戸亦南朝魚虞斂侈之辨耳安有是非也﹞\n【祁】大原縣﹝二志同前志曰晉大夫賈辛邑按賈辛爲祁大夫見左傳昭廿八年前此巳有祁奚祁午祁盈祁勝以邑爲氏今山西太原府祁縣縣東南七里有故祁城漢縣治也毛傳於吉日云祁大也於采？大田云祁祁舒遟也祁祁徐皃也於七月云祁祁衆多也皆與本義不相關﹞从邑示聲﹝巨支切按古音在十五部當依廣韵渠脂切﹞\n【鄴】魏郡縣﹝二志同漢魏郡治鄴縣今河南彰德府臨漳縣縣西二十里有故鄴城﹞从邑業聲﹝魚怯切八部﹞\n【𨙷】鄭地有𨙷亭从邑井聲﹝云鄭地恐誤葢京兆之鄭則篆文宜次於鄭之後若河南之新鄭則宜次於下文鄶邧郔之伍此上下文皆河內地不宜忽羼以河南地名也疑即二志常山郡之井陘縣趙地也？井葢古今字井陘山穆天子傳作？山地理志上黨郡下謂之石研關師古曰硏音形玉篇？子省切廣韵子郢切大徐戸經切十一部﹞\n【邯】趙邯鄲縣﹝趙國邯鄲二志同左傳有邯鄲午秦始皇置邯鄲郡漢趙國故邯鄲郡也張晏曰邯山在東城下單盡也城郭從邑故加邑按今直𣜩廣平府邯鄲縣縣西南二十里有故邯鄲城﹞从邑甘聲﹝胡安切按甘聲當音含古在七部﹞\n【鄲】邯鄲也﹝依張晏古字本作單後人加邑耳﹞从邑單聲﹝都寒切十四部﹞\n【郇】周文王子所封國﹝文各本作武誤今依篇韵正左傳富辰曰郇文之昭也毛傳曰郇伯郇矦也左傳曰軍於郇曰盟於郇曰必居郇瑕氏之地皆是也郇國爲晉所幷﹞在晉地﹝在二志之河東解縣今山西蒲州府臨晉縣東北十五里有故郇城﹞从邑旬聲﹝相倫切十二部﹞讀若泓﹝此合韵也疑當作淵﹞\n【鄃】淸河縣﹝前志淸河郡鄃後志淸河國鄃史記．河渠書曰田蚡奉邑食鄃又吕嬰欒布皆封俞矦俞即鄃今山東臨淸州夏津縣東北三十里有故鄃縣城﹞从邑兪聲﹝式朱切四部﹞\n【鄗】常山縣也从邑高聲﹝呼各切古音在二部﹞世祖所即位今爲高邑﹝前志曰常山郡鄗世祖即位更名高邑後志曰常山國高邑故鄗光武更名按今直𣜩趙州栢鄕縣之縣北二十里有故鄗城是也春秋時晉邑左傳哀四年齊國夏伐晉取鄗杜曰鄗即高邑縣﹞\n【鄡】鉅鹿縣也﹝二志同前志作？？與梟一字但前志鉅鹿？縣豫章鄡陽縣玉篇廣韵皆？與鄡陽二縣字別然則許書此"},
{"n":"293","t":"字作鄡及後志二縣字皆作鄡非是許書當是淺人改之如𥄉首之改爲梟首也盧氏文弨云仲尼弟子列傳鄡單鄡當作？？單葢即檀弓縣亶縣乃字之誤按漢鉅鹿縣城即今直𣜩順德府平鄕縣城唐通典曰漢鄡城在深州鹿城縣東﹞从邑梟聲﹝梟當作𥄉篆文當作？牽遥切二部﹞\n【鄚】涿郡縣﹝見前志後志曰河閒郡鄚故屬涿史記曰扁鵲者勃海郡鄭人徐廣云鄭當爲鄚按司馬以鄚系勃海者境相際也扁鵲漢以前人不當覈以漢制耳今直𣜩河閒府任𠀌縣縣北十三里有莫州城往來孔道也唐開元十三年改鄚爲莫見通典舊唐書﹞从邑𦱤聲﹝慕各切五部今俗語如冒﹞\n【郅】北地郁郅縣﹝見前志漢北地郡今甘肅慶陽府北至寧夏衞是其境慶陽府附郭安化縣府城東有故郁郅城水經注謂之尉李城聲之誤也﹞从邑至聲﹝之日切十二部﹞\n【𨜛】北方長狄國也﹝春秋文公十一年左傳鄋瞞侵齊遂伐我叔孫得臣獲長狄僑如榖梁傳曰身横九畞﹞在夏爲防風氏在殷爲汪芒氏﹝芒或作？作汒"},
{"n":"293-1","t":"皆誤魯語仲尼曰昔禹致羣神於會稽山防風氏後至禹殺而戮之其骨節專車防風汪芒氏之君也守封嵎之山者也爲漆姓在虞夏商爲汪芒氏在周爲長翟今爲大人按國語本作在虞夏爲防風氏在商爲汪芒氏爲說苑說文王肅家語所本今國語及史記孔子世家皆誤奪數字耳韋注云防風汪芒氏之國名汪芒長翟之國名謂汪芒之國在夏爲防風氏之國長翟之國在商爲汪芒氏之國此依孔子防風汪芒之君也而言之今韋注譌爲汪芒氏之君名則不可解矣韋注云封嵎二山在今吳郡永安縣周世其國北遷爲長翟也吳之永安縣在今浙江湖州府武康縣顧氏祖禹曰鄋瞞在山東濟南府北境或云今青州府高苑縣有廢臨濟城古狄邑即長狄所居按許以此篆廁涿郡北地之下則許意謂其地在西北方非在今山東也﹞从邑叜聲﹝所鳩切三部﹞春秋傳曰？瞞侵齊\n【鄦】炎帝大嶽之胤甫矦所封﹝炎帝神農氏之裔子爲大嶽詳吕部下大嶽封於吕其裔子甫矦又封於鄦鄦許古今字前志曰潁川郡許故國姜姓四岳後大叔所封大叔左傳隱十一年正義作文叔說文敘目云吕叔作藩俾矦於許然則封鄦者文叔非甫矦也鄭注吕㓝曰吕矦受王命入爲三公引尚書㓝德放云周穆王以吕矦爲相古文尚書吕㓝今文尚書作甫㓝且據國語毛傳史記潛夫論諸書吕甫許皆姜姓封國詩王風申甫許三國竝言武王既封文叔於許矣豈待穆王封甫矦於許叔重言甫矦所封者甫矦即謂吕叔吕叔即謂文叔無二人也﹞在潁川﹝謂鄦在潁川許縣也潁川郡許二志同漢字作許周時字作？史記鄭世家鄦公惡鄭於楚葢周字之存者今春秋經傳不作鄦者或後人改之或周時巳假借未可定也不曰在潁川許縣者其字異形同音其地古今一也今河南許州州東三十里有故許昌城﹞从邑𣟒聲讀若許﹝虛吕切五部﹞\n【邟】潁川縣﹝見前志今地理志云潁川郡周承休矦國元帝置元始"},
{"n":"293-3","t":"二年更名鄭公攷後漢書黃瓊傳封邟鄕矦注引前書周承休矦國元始二年更名曰邟與顏本絕異今按李本顏本皆非事實志文當是邟字大書周承休矦國五字小書注於下此矦國不與他矦國同故不以縣名爲國名也元始二年更名曰鄭公二年當依平帝紀外戚恩澤矦表作四年字之誤也郡國志無邟縣者幷省也幷省之故有邟鄕矣漢封殷周之後可攷者武帝紀元鼎四年巡省豫州封周孼子嘉爲周子南君此史記封禪書所謂以三十里封周後外戚恩澤矦表所謂初得周後復加爵邑也元帝紀初元五年以周子南君爲周承休矦此地理志所謂周承休矦國元帝時置也成帝紀綏和元年二月封孔吉爲殷紹嘉矦三月進爵爲公及周承休矦皆爲公此後漢書光武紀注所謂成帝封姬延爲周承休公是也平帝紀元始四年改殷紹嘉公曰宋公周承休公曰鄭公是則成帝先進周承休矦爲公平帝乃改周承休公爲鄭公地理志特約言之耳後漢書光武帝紀建武二年封周後姬常爲周承休公四年封殷後孔安爲殷紹嘉公葢亂後失其封故也建武十三年以殷紹嘉公孔安爲宋公周承休公姬常爲衞公則又易其地而因易其國名也地理志東郡觀應劭云世祖更名衞國以封周後又汝南新郪應劭曰章帝封殷後更爲宋郡國志曰東郡衞公國本觀光武更名汝南郡宋公國周名郪𠀌漢改爲新郪章帝建初四年徙宋公於此云徙宋公則光武時宋公不在新郪未審在何地而成帝之殷紹嘉平帝之宋公地理志不載其封地據恩澤矦表及水經注則綏和元年始封於沛也前漢之周子南君據恩澤矦表在長社周承休在邟後漢光武紀注曰承休所封故城在今汝州東北通典曰汝州梁縣光武封姬常爲周承休公故城在今縣東方輿紀要曰承休廢縣在今汝州州治子城東光武封姬常於東郡觀縣曰衞公以邟縣廢入陽城然則始在邟縣後徙於觀爲衞公則非邟縣地矣○按東郡縣二十三畔觀二縣也今本漢書譌舛舉正於此﹞从邑亢聲﹝苦浪切十部﹞\n【郾】潁川縣﹝二志同前志曰南陽郡雉衡山澧水所出東至郾入汝郾今本譌作𨜘全氏祖望勘以水經正之今河南許州郾城縣是其地﹞从邑匽聲﹝於建切十四部﹞\n【郟】潁川縣﹝見前志故楚郟邑也左傳昭元年楚公子圍使公子黑肱城郟十九年令尹子瑕城郟秦二世元年陳勝將鄧寵將兵居郟在今河南汝州郟縣﹞从邑夾聲﹝工洽切八部按郟鄏之郟山名非此郟﹞\n【郪】新郪﹝逗﹞汝南縣﹝見前志後志曰汝南郡宋公國周名郪𠀌漢改爲新郪章帝建初四年徙宋公於此按魏世家安釐王十一年秦拔我郪𠀌是其地今安徽潁州府城東八里有城故新郪城也﹞从邑妻聲﹝七稽切十五部﹞\n【鄎】姬姓之國在淮北﹝左傳隱十一年鄭息有違言杜曰鄎國汝南新息縣按此經作息注作鄎國也釋文云鄎音息一本作息此爲注作音也自墨書朱字不分而學者惑矣左傳用古文假借字杜解用說文本字不與經同此鄭氏注經之例也左正義引世本曰息國姬姓許云姬姓之國本世本也息矦伐鄭君子謂其不親親以其同姓也左傳云息嬀者謂息所娶之陳嬀也今河南光州息縣淮水在縣南五里故息城在縣北三十里﹞从邑息聲﹝相即切一部﹞今汝南新息是也﹝新息大徐作新鄎誤汝南郡新息二志同孟康司馬彪皆曰故息國按漢字作息與左氏合地在今息縣﹞\n【郋】汝南召陵里﹝召各本作邵誤今正汝南郡召陵二志同闞駰曰召者高也左傳僖四年楚屈完來盟于師盟于召陵又見昭十四年定四年傳杜曰召"},
{"n":"294-2","t":"陵潁川縣也晉改屬潁川也按今河南許州郾城縣縣東四十五里有故召陵城郋者召陵里名召陵又有萬歲里許君召陵萬歲里人也﹞从邑自聲讀若奚﹝自聲在十五部奚聲在十六部合韵也許葢用其方言如是胡雞切﹞\n【𨜷】汝南鮦陽亭﹝汝南郡鮦陽二志同鮦孟康音紂此方言如是或云當作紂紅反者非也今河南汝寧府新蔡縣縣北有鮦陽故城又有鮦陽渠鮦者水名水經注葛陂東出爲鮦水俗謂之三丈陂是也？者鮦陽亭名疑即左傳襄四年定四年之䋣陽也﹞从邑㫄聲﹝步光切十部﹞\n【郹】蔡邑也﹝地理志汝南郡有新蔡上蔡二縣沛郡有下蔡縣上蔡縣故蔡國周武王弟叔度所封度放成王封其子胡十八世徙新蔡新蔡縣蔡平矦自蔡徙此後二世徙下蔡下蔡縣故州來國爲楚所滅吳取之至夫差遷昭矦於此後四世矦齊竟爲楚所滅按杜預說同上蔡新蔡下蔡漢時用以名縣非周時有此名也上蔡新蔡漢時同在汝南郡今二縣皆屬汝寧府相歫不遠若下蔡則歫上蔡新蔡遠矣昭十九年左傳云楚子之在蔡也郹陽封人之女"},
{"n":"294-3","t":"奔之生大子建平王爲蔡公時蔡方滅尚未遷新蔡則郹陽當在上蔡矣左傳又云齊矦衞矦次于垂葭實郹氏則衞地非蔡地也﹞从邑狊聲﹝古闃切十六部﹞春秋傳曰郹陽人女奔之﹝按許當云郹陽蔡邑也以別於衞之郹氏﹞\n【鄧】曼姓之國﹝左傳楚武王夫人曰鄧曼則知鄧國曼姓也前志曰鄧縣故國﹞今屬南陽﹝南陽郡鄧二志周今河南南陽府鄧州是其地﹞从邑登聲﹝徒亙切六部﹞\n【鄾】鄧國地也﹝左傳桓九年楚子使道朔將巴客以聘於鄧鄧南鄙鄾人攻而奪之幣杜曰鄾在今鄧縣南沔水之北後志曰鄧有鄾聚水經注曰淯水又南徑鄧塞東又徑鄾城東古鄾子國也葢鄧之南鄙也﹞从邑憂聲﹝於求切三部﹞春秋傳曰鄧南鄙鄾人攻之\n【𨚙】南陽淯陽鄕﹝淯二志作育南陽郡育陽二志同今河南南陽府東育陽故城是也？者漢時鄕名﹞从邑号聲﹝乎刀切二部﹞\n【鄛】南陽棘陽鄕﹝棘各本作棗誤今依後漢書宦者傳注及玉篇正南陽郡棘陽二志同今河南南陽府新野縣東北七十里有棘陽城是也鄛其鄕名也﹞从邑巢聲﹝鉏交切二部﹞\n【𨟚】今南陽穰縣﹝南陽穰二志同今河南南陽府鄧州東南二里穰縣故城是也本楚地後爲韓邑史記韓襄王十一年秦取我穰又秦武王封魏冄於此爲穰矦？者古字穰者漢字如𨜒薊鄦許鄎息邰斄之例葢許所見古籍作？漢時縣名字從禾也﹞从邑襄聲﹝汝羊切十部﹞\n【䣚】南陽穰鄕﹝穰縣鄕名也﹞从邑婁聲﹝力朱切古音在四部﹞\n【𨞛】南陽陰鄕﹝南陽郡陰二志同師古曰左傳所云遷陰於下陰者也？者其鄕名﹞从邑葛聲﹝古達切十五部○按此篆舊在鄳篆後今依玉篇廁此﹞\n【𨛋】南陽西鄂亭﹝南陽郡西鄂二志同今河南南陽府北五十里故西鄂城是也？者漢時亭名﹞从邑里聲﹝良止切一部﹞\n【䣁】南陽舞陰亭﹝南陽郡舞陰二志同水經曰潕水出潕陰縣西北扶予山東過其縣南凡水之南爲陰當因水在縣西北縣即在水東南而名舞陰矣水作潕縣作舞者漢時縣字作舞也水經注作潕陰者依水改字也䣁者漢時亭名庾信賦曰栩陽亭有離別之賦漢藝文志之別栩陽賦也栩陽亭豈即䣁亭與﹞从邑羽聲﹝王榘切五部﹞\n【郢】故楚都﹝楚芈姓楚熊繹始居丹陽顧氏輿地志？歸縣東有丹陽城周迴八里熊繹始封也按今湖北宜昌府歸州州東七里丹陽城是至文王熊貲始都郢﹞在南郡江陵北十里﹝南郡江陵二志同今湖北荆州府治江陵縣府治即故江陵城府東北三里有故郢城前志曰江陵縣故楚郢都楚文王自丹陽徙此後九世平王城之後十世秦拔我郢徙東按楚有二郢所都曰郢別邑曰郊郢左傳鬬廉曰君次於郊郢以禦四邑杜曰郊郢楚地此必非郢都也故前志曰江陵縣故楚郢都又曰郢縣楚別邑故郢劃然二縣故郢二字正故郊郢之奪誤也許君於他邑不言歫今縣方向里數獨此云在南郡江陵北十里詳之者以見非漢郢縣之郢也水經注江水又東逕江陵縣故城南謂楚都也又東逕郢城南子囊遺言所城可知也謂楚別邑也﹞从邑呈聲﹝以整切十一部按孟子文王生於岐周卒於異"},
{"n":"295-2","t":"郢郢者程字之假借也﹞\n【𨙼】郢或省\n【鄢】南郡縣孝惠三年改名宜城﹝南郡宜城二志同前志曰宜城故鄢惠帝三年更名按今湖北襄陽府宜城縣縣西南九里故鄢城亦謂之宜城廢縣是也左傳昭十三年王沿夏將欲入鄢杜曰夏漢別名順流爲沿順漢水南至鄢也秦昭襄王卄八年白起攻楚取鄢鄧二十九年白起攻楚取郢爲南郡高誘曰秦兵出武關則臨鄢下黔中則臨郢也﹞从邑焉聲﹝於乾切十四部按釋文於建反又於晩反又按春秋經傳鄭伯克段于鄢晉及楚鄭戰于鄢陵說者謂潁川郡地也前志作傿陵﹞\n【鄳】江夏縣﹝二志同地當在南陽江夏二郡之閒今河南信陽州湖北德安府應山縣之閒縣葢以黽阨得名也左傳定四年楚司馬戌云塞大隧直轅冥阨三者漢東之隘道緫名曰城口魏晉以後義陽有三關之塞三關者一曰平靖關亦名西關即左傳之㝠阨也今在信陽州東南九十里應山縣北六十五里一曰武陽關亦名東關即左傳之大隧也在信陽州東南一百五十里西南至應山縣一百三十里一曰黃峴關即左傳之直轅也在信陽州南九十里南至應山縣亦九十里吕氏春秋淮南鴻烈皆云天下九塞冥阨其一戰國策史記二書或云黽阨或云黽塞或云黽阨之塞或云鄳隘或云冥阨之塞其實黽冥鄳一字阨隘一字而魏策無忌謂魏王作危隘之塞危即黽之字誤也黽古音讀如忙與冥字爲陽庚之轉冣近隋書地理志義陽郡鍾山縣舊曰𨞚魏世家正義引水經注作𨞚𨞚者鄳之變宋書州郡志曰晉太康地志屬義陽作鄳永初郡國志何竝作𨞚廣韵集韵皆云𨞚在義陽陽今譌昌又通典申州羅山鐘山二縣下皆曰漢郢縣地此處不當有郢地二郢字皆鄳字之誤﹞从邑黽聲﹝莫杏切古音在十部按庚韵音盲﹞\n【邔】南郡縣也﹝郡各本誤陽今正南郡邔二志同後志俗本譌作印水經曰禹貢三澨沱在南郡邔縣北今湖北襄陽府宜城縣縣北五十里有故邔城﹞从邑己聲﹝居擬切一部○按邔篆舊廁䣞邾之閒今正﹞\n【鄂】江夏縣﹝二志同今湖北武昌府武昌縣縣西南二里故鄂城是也江夏有鄂縣故南陽之縣曰西鄂顧氏祖禹曰史記熊渠當周夷王時興"},
{"n":"296","t":"兵伐庸楊？至於鄂又封中子紅爲鄂王孔氏以爲南陽之鄂誤矣時楚兵未能逾漢而北也﹞从邑㖾聲﹝五各切五部﹞\n【邾】江夏縣﹝二志同前志曰衡山王吳芮都按芮都邾見項羽本紀今湖北黃州府城去故邾城二里許是也今大江東流徑黃州府城南隔江相望者曰武昌縣水經曰又東過邾縣南鄂縣北是也酈善長曰楚宣王滅邾徙居於此王隱地道記劉昭郡國志注皆有此說但此事不見楚世家時楚之强未必滅此彈丸而尚以地居之葢此地古名邾魯附庸國古名邾婁依許所說本不相謀無庸牽合﹞从邑朱聲﹝陟輸切古音在四部﹞\n【鄖】漢南之國﹝左傳桓十一年鄖人軍於蒲騷宣四年若敖娶於鄖字或作䢵杜曰鄖國在江夏雲杜縣東南有鄖城按二志江夏皆有雲杜今湖北德安府府城即故鄖都也漢水自西北而東南德安在漢水北而云漢南者漢之下游地勢處南也春秋時楚滅鄖故有鄖公辛﹞从邑員聲﹝羽文切十三部﹞漢中有鄖關﹝地理志曰漢中郡長利有鄖關史記貨殖傳曰南陽西通武關鄖關按武關在今河南內鄕縣西百七十里鄖關在今湖北鄖陽府西張守節注貨殖傳曰鄖關當爲洵關在金州洵陽縣玉裁按葢即今鄖陽府舊上津縣唐室亂時用通貢道者東南通今鄖陽府西通今陜西興安府洵陽縣謂酈商傳之旬關即鄖關可也其關隘延長不當謂兩地鄖關去鄖國甚遠其字同耳故別言之﹞\n【鄘】南夷國﹝牧誓有庸蜀左傳文十六年庸人率羣蠻以叛楚楚滅之杜曰庸今上庸縣屬楚之小國按二志漢中郡皆有上庸縣今湖北鄖陽府竹山縣東四十里有故上庸城尚書庸地在漢水之南南至江尚遠僞傳云在江南非也今字庸行而鄘廢於詩風之邶庸作鄘皆非也又按南夷國當作漢南國﹞从邑庸聲﹝余封切九部﹞\n【郫】蜀縣也﹝二志同今四川成都府郫縣縣北故郫城是﹞从邑卑聲﹝符支切十六部﹞\n【𨞪】蜀江原地﹝蜀郡江原二志同故城當在今灌縣竟華陽國志曰縣在郡西渡大江濵文井江去郡一百二十里是也鄭注梁州之沱曰江原有𨞪江首出江南至犍爲武陽又入江豈沱之類與前志曰𨞪水首受江南至武陽入江水經注亦云江原縣𨞪江水出焉葢有𨞪地而以名江也今則無𨞪地𨞪江之偁矣﹞从邑壽聲﹝市流切三部﹞\n【䣢】蜀地也﹝鍇曰按字書鄕名在臨邛﹞从邑耤聲﹝秦昔切古音在五部﹞\n【𨞼】蜀廣漢鄕也﹝按蜀字衍漢有蜀郡有廣漢郡此云廣漢鄕上文云蜀地皆不舉縣名者未審也﹞从邑蔓聲﹝無販切十四部今集韵類篇又武粉切即此字而譌其體﹞\n【邡】汁邡﹝逗﹞廣漢縣也﹝汁各本作什非今正應劭注地理志曰汁音十如淳注功臣表曰汁音什漢王君平鄕道𥓓曰汁邡王卿是則漢時此縣名作汁字凡作什者以其音改之也廣漢郡汁邡二志同今四川成都府什邡縣是也﹞从邑方聲﹝府良切十部﹞\n【䣕】存䣕﹝逗﹞犍爲縣﹝宋本皆作存或作𨚲者俗又或譌爲郁矣前志犍爲郡存䣕今本存作𨚲而師古不爲音知故作存華陽國志晉書尚作存今四川敘州府府西南有𨚲䣕廢縣府西北百六十里有存䣕灘﹞从邑馬聲﹝莫駕切古音在五部﹞\n【鄨】羘柯縣﹝二志同前志曰不狼山鄨水所出東入沅過郡二行七百三十里按犍爲郡武帝建元六年開牂柯郡武帝元鼎六年開則䣕字鄨字必其時所製今貴州遵義府府城西有鄨縣故城是也方輿紀要曰雲南陸涼州州北有廢鄨縣非是﹞从邑敝聲讀若鷩雉之鷩﹝必袂切十五部師古曰不列切﹞\n【𨚔】地名﹝按字廁於此當是西南夷之地﹞从邑包聲﹝布交切古音在三部﹞\n【𨙻】西夷國﹝其地當在今四川之西史記自筰以東北君長以什數冄駹冣大在蜀之西又謂牂柯爲南夷邛筰爲西夷𨙻葢即冄駹之冄字古今字也按文王之子耼季賈逵韋昭皆云耼國名但其地闕史記作冄索隱云冄或作𨙻終莫詳其地也左傳莊十八年有𨙻處杜云𨙻處楚地凡若此等異地同名者今皆不引以茲䋣蕪﹞从邑冄聲﹝諾何切按冄聲本在七八部雙聲合韵也小雅商頌毛傳曰𨙻多也釋詁曰𨙻於也左傳棄甲則𨙻杜云𨙻猶何也今人用𨙻字皆爲柰何之合聲越語吳人之𨙻不榖亦又甚焉韋注𨙻於也此釋詁之證郭失其解又魚藻箋云𨙻安皃﹞安定有朝𨙻縣﹝安定郡朝𨙻二志同今陜西平涼府"},
{"n":"297","t":"府東南有朝𨙻故城許意葢謂𨙻與朝𨙻異處如上文鄖與鄖關之例如淳朝音株﹞\n【鄱】鄱陽﹝逗﹞豫章縣﹝二志同前志云有鄱水西入湖漢則縣在鄱水之北也今江西饒州府治鄱陽縣府東六十里有故鄱陽城府南有鄱江是也楚世家昭王十二年吳伐楚取畨按字本作畨故史漢皆曰畨君吳芮地理志作鄱陽者漢字也﹞从邑番聲﹝薄波切十七部按番聲在十四部合韵也﹞\n【酃】長沙縣﹝前志長沙國酃後志長沙郡酃今湖南衡州府治衡陽縣府東卄五里有故酃縣城是也有酃湖即荆州記水經注所云湖水釀酒甚美謂之酃酒者也﹞从邑霝聲﹝郎丁切十一部﹞\n【郴】桂陽縣﹝二志同今湖南直𣜩郴州即古郴縣漢桂陽郡治也﹞从邑林聲﹝丑林切七部﹞\n【䣂】今桂陽耒陽縣﹝耒各本作䣂今正許謂䣂即今之耒陽縣如言鄎即今之新息？即今之穰縣也其字既異其地則一故言今以說之桂陽郡耒陽二志同今湖南衡州府耒陽縣縣東四十五里有耒陽廢城耒陽以耒水得名﹞从邑耒聲﹝盧對切十五部﹞\n【鄮】會稽縣﹝二志同今浙江寧波府治鄞縣府治東三十里故鄮城是也陸士龍曰秦始皇身在鄮縣三十餘日﹞从邑𧶻聲﹝莫𠋫切三部﹞\n【鄞】會稽縣﹝二志同今浙江寧波府奉化縣有故鄞城是也說者謂以亦堇山得名越絕書所謂赤堇之山破而出錫是也葢其字初作堇後乃加邑越語曰句踐之地東至於鄞韋曰今鄞縣是也﹞从邑堇聲﹝語斤切十三部﹞\n【𨙶】沛國也﹝鉉本作沛郡鍇本作沛國郡按當作沛國沛郡也謂後漢之沛國前漢之沛郡皆此？也不言沛縣者言郡而縣可知矣二志字皆作沛？沛古今字如鄎息？穰䣂耒之比今江蘇徐州府漢沛郡地﹞从邑巿聲﹝博葢切十五部﹞\n【邴】宋下邑﹝下邑猶言小邑左傳邴歜邴意茲邴泄邴夏皆非宋人公羊隱八年歸邴入邴九年會齊矦于邴皆非宋地十年取防防者宋地疑當作邴﹞从邑丙聲﹝兵永切古音在十部﹞\n【䣜】沛國縣﹝前志沛郡酇後志沛國酇陳勝攻銍酇苦柘譙謂此酇也今河南歸德府永城縣縣西南有故酇縣城﹞从邑虘聲﹝昨何切通典引說文在何反是也古音在五部﹞今酇縣﹝謂本爲䣜縣今爲酇縣古今字異也班固泗水亭長𥓓曰文昌四友漢有蕭何序功第一受封于䣜正作䣜水經注曰渙水又東徑酇縣城南春秋襄公十年公會諸矦及齊世子光於䣜今其地䣜聚是也按今三經皆作柤酈所據作䣜此皆古字作䣜之證許云今酇縣者謂當時皆作酇故著之如邟縣既爲周承休矣而必存邟字以著其始也﹞\n【𨙹】地名从邑少聲﹝書沼切二部﹞\n【䢻】地名从邑臣聲﹝植鄰切十二部﹞\n【酁】宋地也﹝左傳哀十七年宋皇瑗之子麇有友曰田丙而奪其兄酁般邑以與之酁般猶祁午盂丙酁者般之邑也不詳其地在漢之何郡縣故但曰宋地﹞从邑毚聲讀若讒﹝士咸切八部﹞\n【鄑】宋魯閒地﹝左傳莊元年齊師遷紀？鄑郚杜曰三邑也北海都昌縣有訾城杜意訾即鄑也許於下文郚曰東海縣故紀矦之邑此不云紀邑而云宋魯閒地者據莊十一年公敗宋師于鄑而言不謂紀邑也﹞从邑㬜聲﹝即移切按晉聲在古音十二部今鄑在五支者葢由杜以訾城當之而同其讀耳集韵類篇皆有即刃切﹞\n【郜】周文王子所封國﹝左傳富辰曰郜雍曹滕文之昭也杜云濟陰成武縣東南有郜城隱十年敗宋師取郜葢郜附庸於宋魯隱取其地桓又取郜鼎於宋僖二十年郜子來朝則魯未滅之也許不云在成武者許意以爲未寀也今山東兖州府城武縣縣東南二十里有故郜城﹞从邑告聲﹝古到切古音在三部﹞\n【鄄】衞地﹝春秋莊十四年單伯會齊矦宋公衞矦鄭伯于鄄十五年復會于鄄十九年公子吉及齊矦宋公盟于鄄襄十四年衞獻公如鄄出奔齊哀十七年晉伐衞衞人出莊公而與晉平既而衞矦自鄄入杜曰鄄衞地今東郡甄城是也﹞今濟陰鄄城﹝二志同謂在周曰鄄在漢爲鄄城縣也今山東曹州府濮州州東二十里有鄄城廢縣﹞从邑𡍯聲﹝吉掾切古音在十二部左傳杜注作甄城音眞可證也﹞\n【邛】邛成﹝逗成各本作地今正﹞濟陰縣﹝各本衍在字今刪今本地理志曰山陽郡郜成矦國宋氏祁云郜當作邛外戚矦表邛成屬濟陰與山陽相距不遠玉裁按宋"},
{"n":"298","t":"說是也玉篇邛字下曰山陽邛成縣此邛成之確證希馮葢以前志正說文而不知說文與表合前漢時容有改屬故志表不符耳志云矦國即表之邛成共矦王奉先也邛成之誤郜成者以莽曰告成之故也郡國志成武有郜城與此無涉○又按水經注泗水篇曰黃溝又東逕邛城縣故城南地理志山陽縣也王莽更名之曰郜城矣故世有南郜北郜之論也此可證漢志本作邛水經注版本譌作卬戴先生校注文乃依漢志誤本改卬城爲郜成改郜城爲告成非是郜城本在成武縣東南自莽改邛城曰郜城於是謂在成武者北郜此曰南郜今本漢志作莽曰告成亦誤也地理中成城二字多淆猝難審定﹞从邑工聲﹝渠容切九部﹞\n【鄶】祝融之後妘姓所封潧洧之閒鄭滅之﹝鄭詩諩曰檜者古高辛氏火正祝融之墟檜國在禹貢豫州外方之北熒播之南居溱洧之閒祝融氏名黎其後八姓惟妘姓檜者處其地焉後爲鄭桓公之子武公所滅按鄶在外方之東非外方之北也熒播依小顏地理志注引作播鄭語云祝融其後八姓妘姓鄢鄶路偪陽也鄶以祝融之"},
{"n":"298-1","t":"後仍封祝融之墟左傳黎爲祝融大戴禮世本皆云祝融之弟吳回吳回生陸終陸終弟四子萊言是爲妘鄶人即鄶之祖也萊亦作求妘亦作云鄶亦作會今河南許州密縣古鄶地﹞从邑會聲﹝古會切十五部按檜者假借字也左傳國語作鄶詩釋文曰檜本又作鄶﹞\n【邧】鄭邑也﹝左傳文四年晉矦伐秦圍邧新城以報王官之役廣韵云秦邑名是也今左傳鄭地無名邧者﹞从邑元聲﹝虞遠切十四部﹞\n【郔】鄭地﹝左傳宣三年晉矦伐鄭及郔杜曰郔鄭地釋文郔音延宋淳化本及明人補刻石經作延皆誤字也又宣十二年楚子北師次于郔實一地也若隱元年大叔收貳以爲己邑至於廩延當別是一地字不從邑﹞从邑延聲﹝以然切十四部﹞\n【郠】琅邪莒邑﹝按當云莒邑也在琅邪如郗周邑也在河內之例﹞从邑㪅聲﹝古杏切古音在十部﹞春秋傳曰取郠﹝左傳昭十七年季平子伐莒取郠杜云郠莒邑﹞\n【鄅】妘姓之國﹝春秋昭十八年邾人入鄅左傳云鄅人藉稻杜云鄅妘姓國也正義云鄅爲妘姓世本文按韋昭曰"},
{"n":"298-2","t":"陸終弟四子求言爲妘姓杜曰鄅今琅邪開陽縣前志曰東海郡開陽故鄅國後志開陽屬琅邪開陽即春秋經哀三年之啟陽也魯有鄅地爲啟陽荀卿則云襄賁開陽今山東沂州府府北十五里有故開陽城﹞从邑禹聲春秋傳曰鄅人藉稻﹝服虔曰藉耕種於藉田也﹞讀若規榘﹝今王榘切五部﹞\n【鄒】魯縣古邾婁國帝顓頊之後所封﹝魯國騶二志同二志作騶許作鄒者葢許本作魯騶縣如今汝南新息今南陽穰縣之比淺者乃刪去騶字耳周時或云鄒或云邾婁者語言緩急之殊也周時作鄒漢時作騶者古今字之異也邾婁各本無婁今依韵會所據正左榖作邾公羊檀弓作邾婁婁如字邾又夷也邾婁之合聲爲鄒夷語也國語孟子作鄒三者鄒爲正邾則省文故邾篆下不言春秋邾國此必依公羊作邾婁國也漢時縣名作騶如韓勑𥓓陰騶韋仲卿足證鄭語曰曹姓鄒莒韋云陸終第五子曰安爲曹姓封於鄒杜諩云邾曹姓顓頊之後有六終產六子其弟五子曰安邾即安之後也周武王封其苗裔俠爲附庸居邾前志曰騶"},
{"n":"298-3","t":"故邾國曹姓二十九世爲楚所滅按左傳顓項氏有子曰黎爲祝融祝融之後八姓妘曹其二也然則上文鄶祝融之後妘姓所封此云帝顓頊之後互文錯見也今山東兖州府鄒縣縣東南二十六里有古邾城○趙氏岐曰鄒本春秋邾子之國至孟子時改曰鄒此未知其始本名鄒也﹞从邑芻聲﹝側鳩切三部﹞\n【䣄】邾下邑地﹝邾當作鄒如鄾篆與鄧篆相聮之例地當作也周禮雍氏注伯禽以王師征徐戎劉本徐作䣄音徐按魯世家頃公十九年楚伐我取徐州徐廣曰徐州在魯東今薛縣引後志曰魯國薛縣本國六國時曰徐州玉裁謂楚所取之徐州即䣄地疑非薛齊涽王三年巳封田嬰於薛不能至魯頃公十九年魯尚有薛也齊世家田常執𥳑公於俆州亦非此徐州﹞从邑余聲魯東有䣄城﹝城當作戎許書之例未有言城者䣄戎即周禮注所云伯禽以王師征䣄戎今尚書作徐夷徐戎許鄭所據作䣄鄒在魯東則䣄在魯東可知矣書序曰徐夷竝興東郊不？昭元年傳周有徐奄徐葢䣄戎也鄒習於夷故左傳曰邾又夷也﹞讀若塗﹝塗當作涂同都切五部﹞\n【邿】附庸國﹝王制曰不能五十里者不合於天子附於諸矦曰附庸鄭云不合謂不朝會也小城曰附庸附庸者以國事附於大國不能以名通也春秋襄十三年夏取邿邿者魯附庸也﹞在東平亢父邿亭﹝前志曰東平國亢父詩亭故詩國後志曰章帝元和元年分東平國爲任城國亢父屬任城國按前志當作詩亭故邿國許書當作東平亢父詩亭杜預左注亦當本作詩亭皆寫者亂之耳邿詩古今字也今山東濟寧州東南有故邿城﹞从邑寺聲﹝書之切一部﹞春秋傳曰取邿\n【郰】魯下邑孔子之鄕﹝論語孔注曰鄹孔子父叔梁紇所治邑也左傳杜注曰紇郰邑大夫仲尼父叔梁紇也檀弓郰曼父之母鄭云曼父之母與徵在爲鄰相善孔子世家曰孔子生魯昌平鄕郰邑杜曰郰邑魯縣東南莝城是也張守節曰夫子生在鄒之闕里長徙曲阜仍號闕里按杜云莝城者今不得其詳說者以爲今鄒縣西北之東鄒村西鄒集是也孔子世家言郰人輓父檀弓言郰曼父鄭注言郰叔梁紇葢孔子之父魯人以郰人紇呼之如周禮之鄕以州"},
{"n":"299-1","t":"名野以邑名非郰爲所治邑也論語云郰人之子者孔子弟子爲師諱紇字也郰大夫之文始見於王肅私定家語而孔氏論語注乃肅輩僞托者﹞从邑取聲﹝側鳩切四部論語作鄹﹞\n【郕】魯孟氏邑﹝今春秋三經三傳皆作成郕成古今字也左傳昭七年晉人來治杞田季孫將以成與之杜云成孟氏邑本杞田定十二年將墮成公斂處父曰墮成齊人必至于北門杜云成在魯北竟按孟氏邑非姬姓郕國之地也今左傳隱五年衞人入郕文十二年郕伯來奔僖卄四年管蔡郕霍文之昭也字皆正作郕而許不云姬姓之國者葢許所據左氏郕成字互易不可以今所據繩許也公羊郕國之字則作盛古郕國在今兖州府汶上縣北二十里故郕城不在魯北竟﹞从邑成聲﹝氏征切十一部﹞\n【䣍】周公所誅䣍國在魯﹝玉篇作周公所誅叛國商奄是也奄䣍二字周時竝行今則奄行而䣍廢矣單呼曰奄絫呼曰商奄書序孟子左傳皆云奄如踐奄歸自奄伐奄昭元年周有徐奄是也左傳又云商奄如昭九年蒲姑商奄吾東土也定四年因商奄之民命以伯禽而封"},
{"n":"299-2","t":"於少暭之虛是也大部曰奄覆也爾雅弇葢也故商奄亦呼商葢墨子曰周公旦非關叔辭三公東處於商葢韓非子曰周公旦將攻商葢辛公甲曰不如服衆小以劫大乃攻九夷而商葢服矣商葢即商奄也奄在淮北近魯故許云在魯鄭注書序云奄在淮夷之北注多方云奄在淮夷旁是也祝鮀說因商奄之民封魯者杜云或逬散在魯是也今山東兖州府曲阜縣縣城東二里有奄城云故奄國即？地志之奄里此可證逬散在魯之說豳風四國是皇毛傳云四國管蔡商奄也商謂武庚則此傳商奄爲二﹞从邑奄聲﹝依檢切八部﹞\n【酄】魯下邑﹝春秋經定十年齊人來歸鄆讙龜陰之田鄆公羊作運讙三經三傳皆同許作酄容許所據異也應劭注前志引春秋哀八年取酄及闡字亦作酄賈服云鄆讙二邑名左傳桓三年杜注曰讙魯地濟北蛇𠀉縣西有下讙亭﹞从邑雚聲﹝呼官切十四部﹞春秋傳曰齊人來歸酄﹝按許引左氏則言春秋傳曰引公羊則言春秋公羊傳曰以別於左氏﹞\n【郎】魯亭也﹝春秋隱元年費伯率師城郎桓四年公狩于郎"},
{"n":"299-3","t":"十年齊矦衞矦鄭伯來戰于郎莊八年師次于郎以俟陳人蔡人三十一年築臺于郎哀十一年戰于郊檀弓作戰於郎鄭曰郎魯近邑也杜云郎魯邑高平方與縣東南有郁郎亭按以郎爲男子之偁及官名者皆良之假借字也﹞从邑良聲﹝魯當切十部﹞\n【邳】奚仲之後湯左相仲虺所封國﹝左傳定元年薛宰曰薛之皇祖奚仲居薛以爲夏車正奚仲遷於邳仲虺居薛以爲湯左相諩云薛任姓黃帝之苗裔奚仲封爲薛矦今魯國薛縣是也奚仲遷於邳仲虺居薛以爲湯左相武王復以其冑爲薛矦齊桓黜爲伯小國無記世不可知亦不知爲誰所滅按杜亦云仲虺奚仲之後與許合邳者所封國名如？𨜒邰扈邘𨛫郉？鄎鄧郜鄶鄅等字之例左傳昭元年云虞有三苗夏有觀扈商有姺邳周有徐奄皆國名也杜云姺邳二國商諸矦按葢謂仲虺之後爲亂者也﹞在魯﹝句﹞薛縣是也﹝謂商之邳國在今漢之魯國魯國薛縣是其地也魯國薛二志同前志云夏車正奚仲所國後遷於邳湯相仲虺居之合班許所云葢奚仲所遷之邳歫薛密邇如邾遷於繹之比"},
{"n":"300","t":"遷於邳則國名邳仲虺所居薛而邳名不改姺邳與觀扈徐奄同則國嘗滅矣周復封其後於邳爲薛矦也應劭注東海下邳曰邳在薛其後徙此故曰下臣瓚曰有上邳故曰下邳按吕后三年封楚元王子郢客爲上邳矦上邳即薛也然則昭元年定元年杜注皆云邳下邳縣非是下邳在今江蘇徐州府之邳州薛縣在今山東兖州府滕縣縣南四十里有故薛城﹞从邑㔻聲﹝敷悲切十五部﹞\n【鄣】紀邑也﹝春秋經莊三十年齊人降鄣公羊榖梁皆曰鄣紀之遺邑也劉歆賈逵依之許說同杜云紀附庸國東平無鹽縣東北有鄣城歫紀太遠非許意也古紀國在今山東青州府壽光縣西南三十里紀城鄣邑當附近即昭十九年左傳之紀鄣也紀鄣者本紀國之鄣邑猶齊語紀酅謂本紀國之酅邑也公榖云鄣紀之遺邑與左傳云紀鄣合杜云紀鄣在東海贛榆是也莊三十年之鄣即此杜分爲兩地非今江蘇海州贛榆縣縣北七十五里有故紀鄣城亦曰紀城﹞从邑章聲﹝諸良切十部﹞\n【邗】國也今屬臨淮﹝左傳哀九年吳城邗溝通江淮杜云於邗江築城穿溝東北通"},
{"n":"300-1","t":"射陽湖西北至末口入淮通糧道也今廣陵邗江是按左傳吳城邗爲句溝通江淮爲句曰城邗則知邗地名許云國者許必有所據矣本是邗國其地漢屬臨淮郡不言何縣者有未審也此與鄦在潁川鄧屬南陽一例地理志曰廣陵國江都有渠水首受江北至射陽入湖水經注曰邗城下掘深溝謂之韓江亦曰邗溟溝自江東北通射陽湖地理志所謂渠水也西北至末口入淮江都縣前志屬廣陵郡許云今屬臨淮者許意邗國地當在前漢臨淮郡不在廣陵也﹞从邑干聲﹝故安切十四部﹞一曰邗本屬吳﹝錢氏大昕曰許前後㒳說後說似即用左氏吳城邗溝通江淮之文﹞\n【䣡】臨淮徐地﹝前志曰臨淮郡徐故國盈姓春秋時徐子章禹爲楚所滅後志曰下邳國徐本國後志之下邳國即前志之臨淮郡也今安徽泗州州北五十里有故徐城廢縣䣡者徐縣地名也﹞从邑義聲﹝魚羈切古音在十七部﹞春秋傳曰徐䣡楚﹝左傳昭六年徐儀楚聘于楚楚子執之杜云儀楚徐大夫按許所據左作䣡以邑爲氏古本古說也﹞\n【郈】東平無鹽鄕﹝東平國無鹽二志同杜預曰故宿國今山東東平州州東二十里有故無鹽城前志曰無鹽有郈鄕左傳昭二十五年臧會逸奔郈杜曰東平無鹽縣東南有郈鄕亭左正義曰此時尚爲公邑後爲叔孫私邑﹞从邑后聲﹝胡口切四部﹞\n【郯】東海縣﹝東海郡郯二志同今山東沂州府郯城縣縣西南百里有故郯城﹞帝少昊之後所封﹝前志曰郯故國少昊後盈姓按盈即嬴字宣四年經曰公及齊矦平莒及郯﹞从邑炎聲﹝徒甘切八部﹞\n【郚】東海縣﹝前志云東海郡郚鄕疑此當云郚鄕東海縣﹞故紀矦之邑也﹝春秋經莊元年齊師遷紀郱鄑郚杜云郚在東莞朱虛縣東南按前漢郚鄕縣後漢幷入琅邪之朱虚永初元年朱虚又屬北海國晉屬東莞郡故杜預劉昭皆云朱虛有郚城朱虚今山東青州府臨胊縣縣東六十里故朱虚城是也故郚城在今青州府安𠀉縣縣西南六十里﹞从邑吾聲﹝五乎切五部﹞\n【酅】東海之邑﹝春秋經莊三年紀季以酅入于齊前志甾川國東安平孟康注曰春秋之酅今酅亭是也後志"},
{"n":"300-3","t":"東安平屬北海國有酅亭按前志云甾川國後幷北海疑許當云北海之邑酅亭在今山東青州府臨淄縣縣東齊語曰正封疆地東至于紀酅紀酅猶言紀鄣謂故紀國之酅也﹞从邑巂聲﹝戸圭切十六部﹞\n【鄫】姒姓國﹝按許書無姒字漢𥓓姒作似左傳衞成公命祀夏后相甯武子不可曰杞鄫何事國語韋注曰杞繒二國姒姓夏禹之後﹞在東海﹝前志曰東海郡繒故國禹後後志曰琅邪國繒故屬東海今山東兖州府繹縣東八十里有故鄫城按國名之字左傳作鄫國語作繒公羊作鄫榖梁作繒左釋文於鄫首見處云亦作繒據許則國名從邑也漢縣名從糸﹞从邑曾聲﹝疾陵切六部﹞\n【邪】琅邪郡也﹝謂琅邪郡之字如此作也前志曰琅邪郡秦置屬徐州後志曰琅邪國屬徐州刺史部許從前漢之制故曰郡前志郡領東武等五十一縣今山東兖州府東境沂州府及青州府南境莒州萊州府南境膠州一帶皆是其地今兖州府諸城縣縣東南百四十里有故琅邪城古齊琅邪邑也其地有琅邪山管子齊桓公將東遊南至琅邪孟子齊景公欲遵海而南放於琅邪"},
{"n":"301","t":"蘇秦說齊宣王曰齊南有泰山東有琅邪史記秦始皇屢竝海至琅邪子虚賦曰齊東陼鉅海南有琅邪皆謂今諸城縣山海經云琅邪臺在渤海郡閒非也趙岐曰琅邪齊東南境上邑越？書句踐既滅吳欲霸中國徙都琅邪立觀臺於山上周七里以望東海始皇立琅邪郡爲三十六郡之一而漢因之尋周時琅邪之名未知何解許君以其字從邑傅合郡名爲釋耳九經字㨾曰郎邪郡名郎良也邪道也以地居鄒魯人有善道故爲郡名今經典玉旁作良者譌未知其說所出古書？無作郎者且琅邪齊地非鄒魯地邪古書用爲衺正字又用爲辭助如乾坤其易之門邪乾坤其易之緼邪是也今人文字邪爲疑辭也爲決辭古書則多不分別如子張問十世可知也當作邪是也又邪也二字古多兩句竝用者如龔遂傳今欲使臣勝之邪將安之也韓愈文其眞無馬邪其眞不知馬也皆也與邪同﹞从邑？聲﹝以遮切古音在五部按漢𥓓琅邪字或加玉旁俗字也近人隷書從耳作耶由？耳相似臧三牙或作臧三耳﹞\n【邞】琅邪縣也﹝前志琅邪郡邞後志無幷省也漢孝文元年封吕平爲矦國﹞一名純德﹝前志曰莽曰純德﹞从邑夫聲﹝甫無切五部﹞\n【䣛】齊地也从邑桼聲﹝親吉切十二部﹞\n【郭】齊之郭氏虛﹝謂此篆乃齊郭氏虚之字也郭本國名虚墟古今字郭國既亡謂之郭氏虛如左傳言少昊之虛昆吾之虚大曍之虚祝融之虚也郭氏虛在齊境內﹞善善不能進惡惡不能退是㠯亡國也﹝郭何以爲虚職是故也事見韓詩外傳新序風俗通皆同亦有取此說春秋者按莊二十四年經云赤歸于曹郭公公羊傳曰赤者何曹無赤者葢郭公也郭公者何失地之君也榖梁傳曰赤葢郭公也何爲名也禮諸矦無外歸之義外歸非正也左無傳郭今以爲城？字又以爲恢郭字又左傳虢國字公羊作郭﹞从邑𩫖聲﹝古博切五部﹞\n【郳】齊地从邑兒聲﹝五雞切十六部﹞春秋傳曰齊高厚定郳田﹝左傳襄六年齊矦滅萊遷萊于郳高厚崔杼定其田杜云遷萊子於郳國正義云郳即小邾小邾附屬於齊故滅萊國而遷其君於小邾按世本云邾顏居邾肥徙郳宋"},
{"n":"301-2","t":"仲子注邾顏別封小子肥於郳爲小邾子左傳曰魯擊？聞於邾小邾者邾所別封則其地亦在邾魯不當爲齊地今鄒縣有故邾城滕縣東南有郳城皆魯地且郳之偁小邾久矣不應又忽𧦝爲郳也許意郳是齊地非小邾國凡地名同實異者不可枚數如許書邾非鄒國是其例也據傳云遷萊於郳高厚崔杼定其田葢定其與萊君之田以郳田與之也﹞\n【郣】郣地﹝此從鍇本鉉作郣海地非是郣是複舉字之未刪者地謂有地名郣也今其地未聞葢春秋時齊地也若漢二志之勃海郡今直隷河閒天津二府地其謂之勃海者師古曰在勃海之濵因以爲名也水部澥下曰勃澥海之別也漢書子虚賦音義曰勃澥海別枝也勃澥史記．河渠書謂之勃海今靜海縣之海與山東遼東接境者即勃澥司馬相如賦所以自琅邪觀成山射之罘而浮勃澥始皇所以竝勃海以東過黃腄窮成山登之罘而南登琅邪也齊都賦注曰海旁曰勃𣃔水曰澥勃與郣似可通然勃海郡勃澥字皆不作郣假令勃海郡字可作郣則許當云郣海郡也而不曰地﹞从邑孛聲﹝蒲𣳚切十五部﹞一曰地之起者曰郣﹝周禮草人勃壤用狐鄭云勃壤粉解者廣雅𡋯塵也今俗謂粉之細者曰勃皆即郣字地之起者謂虛？﹞\n【𨝸】國也齊桓公之所滅﹝衞風曰譚公維私小雅曰東國困於役而傷於讒譚大夫作大東以告病左傳莊十年曰齊師滅譚譚無禮也譚子奔莒同盟故也今濟南府府東南七十里有故譚城在二志濟南郡之東平陵縣東平陵故城在今濟南府府東七十五里﹞从邑？聲﹝徒含切古音在七部按詩春秋公榖皆作譚許書又無譚字葢許所據從邑齊世家譌作郯可證司馬所據正作𨝸𨝸譚古今字也許書有譚長不以古字廢今字也﹞\n【邭】地名﹝左傳注多不言名如毛傳云水也山也地也皆是許君亦不言名如郣地也邭地也以及邑也國也皆是凡言名者後人所改﹞从邑句聲﹝其俱切四部﹞\n【郂】陳畱鄕﹝陳畱郡二志同今河南開封府東至歸德府西皆是其境陳畱郡屬有陳畱縣此不云陳畱縣鄕但云陳畱鄕則是舉郡名不箸某縣也曷爲不箸有未審也郖下曰弘農縣鄏下曰河南縣是舉郡縣同名之例﹞从邑亥聲﹝古哀切一部﹞\n【𨚵】故國在陳畱﹝春秋經隱十年宋人蔡人衞人伐載三經皆作載惟榖梁音義曰載本或作戴而前志作戴古載戴同音通用耳許作？左氏音義引字林亦作？吕本許許所據從邑也前志云梁國甾故戴國後志云陳畱郡考城故葘注引陳畱志云古戴國今河南衞輝府考城縣縣東南五里有考城故城漢之甾縣古之？國也甾與？古音同？古字甾漢字許云在陳畱者章帝改名考城屬陳畱也水經注汳水篇曰陳畱風俗傳曰秦之榖縣後遭漢兵起邑多災年故改曰葘縣王莽更名嘉榖章帝東巡詔曰葘縣名不善其改曰考城按莽章帝不達同音譌字之源委故不能正爲？字而風俗傳云秦之榖縣則更無稽之言耳﹞从邑𢦏聲﹝作代切一部﹞\n【酀】地名从邑燕聲﹝烏前切十四部齊有高酀即高偃高傒之玄孫左傳曰敬仲之曾孫者古人立文後裔統云曾孫﹞\n【邱】地名从邑丠聲﹝去鳩切古音在一部今制諱孔子名之字曰邱﹞\n【𨚴】地名从邑如聲﹝人諸切五部﹞\n【𨙺】地名从邑丑聲﹝女九切三部﹞\n【䢳】地名从邑几聲﹝居履切十五部按西伯？𨛫周本紀作耆徐廣曰一作？？葢即䢳字﹞\n【𨝫】地名从邑翕聲﹝希立切七部﹞\n【䣇】地名﹝玉篇曰䣇鄕在陳畱﹞从邑求聲﹝巨鳩切三部﹞\n【𨟙】地名从邑嬰聲﹝於郢切十一部﹞\n【䣊】地名﹝廣韵曰䣣地名說文作䣊﹞从邑尚聲﹝多朗切十部今俗以爲鄕黨字﹞\n【郱】地名从邑幷聲﹝薄經切十一部前志齊郡臨胊應劭云有伯氏騈邑後志齊國臨胊有古郱邑按春秋莊元年齊師遷紀郱鄑郚杜云郱在東莞臨胊縣東南齊取其地然則伯氏騈邑即此地騈即郱字今山東靑州府臨胊縣東南有郱城是也未知許意然不﹞\n【𨝘】地名﹝玉篇云魯地名﹞从邑虖聲﹝呼古切五部﹞\n【邩】地名从邑火聲﹝呼果切十七部﹞\n【鄝】地名从邑翏聲﹝盧鳥切三部左傳文公五年楚滅蓼釋文云字或作鄝榖梁宣八年經楚人滅舒鄝釋文云本又作蓼小雅漸漸之石詩序注云舒舒鳩舒鄝舒庸"},
{"n":"302-2","t":"之屬釋文云鄝又作蓼按坊記陽矦繆矦即淮南氾論訓之陽矦蓼矦繆者字誤耳前志六安國後志廬江郡皆作蓼許不謂此也﹞\n【鄬】地名从邑爲聲﹝居爲切十七部春秋經襄七年公會晉矦宋公陳矦衞矦曹伯莒子邾子于鄬杜云鄬鄭地﹞\n【邨】地名从邑屯聲﹝此尊切十二部按本音豚屯聚之意也俗讀此尊切又變字爲村﹞\n【𨛭】地名从邑舍聲﹝式車切五部按玉篇引春秋徐人取？杜預云今廬江舒縣按僖三年三經皆作舒魯頌亦作舒二志廬江舒縣亦皆作舒未審希馮所據﹞\n【𨜴】地名从邑盇聲﹝胡蠟切八部二志泰山郡皆有葢縣孟子有葢大夫廣韵蓋姓字書作𨜴古盍切﹞\n【𨝌】地名从邑乾聲﹝古寒切十四部﹞\n【𨟏】地名从邑𤎭聲讀若淫﹝力荏切七部﹞\n【邖】地名从邑山聲﹝所閒切十四部﹞\n【𨞾】地名从邑興聲﹝鉉無鍇有今按廣韵蒸韵集韵證韵皆引說文則有者是也虛陵切六部﹞\n【𨟐】地名从邑㙶聲﹝徒郞切十部玉篇䣘𨟐二同引續漢書云廣陵䣘邑也按續漢書謂司馬彪郡國志也今志作堂邑云故屬臨淮春秋時曰堂考左傳襄十四年楚子囊師于棠以伐吳昭二十年棠君五尚字皆從木而廣韵引風俗通堂楚邑大夫五尚爲之其後氏焉字從土葢今左傳從木或誤堂邑今江蘇江寧府六合縣是也許但云地名未知謂此地與否﹞㙶古文堂字﹝文字各本奪今補見土部﹞\n【𨝭】姬姓之國﹝廣韵曰馮姓也畢公高之後食采於馮城因而命氏左傳云畢者文之昭王肅注尚書云畢毛文王庶子然則𨝭爲姬姓國其後以國氏省作馮也師古云馮歸姓恐非字廁於此者許不審𨝭地所在﹞从邑馮聲﹝房戎切古音在六部○按許既知爲姬姓國則當知其地所在葢古本據其次第可推今本葢寫者奪之補綴於此﹞\n【𨛖】汝南安陽鄕﹝汝南郡安陽二志同今河南汝寧府眞陽縣縣東故安陽城是也有鄕名𨛖﹞从邑㕟省聲﹝㕟宋版及小徐皆不從艸艸部𦳋耳部𦖥皆㕟聲則固有㕟字矣苦怪切十五部漢書䣙成矦周緤服虔音？𦳋之𦳋則服作𨛖成"},
{"n":"303","t":"矦﹞\n【郙】汝南上蔡亭﹝汝南郡上蔡二志同今河南汝寧府上蔡縣縣西南十里故蔡城是也有亭名郙﹞从邑甫聲﹝方矩切五部○按？郙二篆當與郪鄎郋？郹等篆爲伍寫者奪之補綴於此﹞\n【酈】南陽縣﹝南陽郡酈二志同秦二世二年沛公攻析酈皆下之則是秦所置縣今河南南陽府内鄕縣縣東北有故酈縣城﹞从邑麗聲﹝郞擊切十六部按蘇林如淳皆音擲小顏漢書注酈姓音歷縣名音同蘇如○按酈篆當與？鄛？䣚？䣁六篆爲伍寫者奪之而補綴於此﹞\n【𨝍】地名从邑𠨧聲﹝七然切十四部﹞\n【𨙨】从反邑𨛜字从此闕﹝闕謂其音闕也﹞\n文一百八十一﹝一宋本作四今依鍇補𨞾則一百八十二重六﹝邑部自邦至？皆國邑殊名及國邑所有之地也自鄯以下則皆地名自西而東鄯？西北之冣遠者也𨜒則近東北矣自邰至？漢之三輔屬司𣜩邽部二文隴西天水郡也在三輔之西屬涼州自郖至郉弘農河南河"},
{"n":"303-1","t":"内河東四郡也在三輔之東亦屬司𣜩鄥祁大原郡也屬幷州自鄴至？魏郡趙國淸河常山鉅鹿郡也屬冀州鄚涿郡也屬幽州郅北地郡也屬涼州？者近北地之狄自鄦至郹潁川汝南郡也屬豫州自鄧至鄖南陽南郡江夏三郡也屬荆州自鄖至𨙻漢中蜀廣漢犍爲牂柯五郡也屬益州自鄱至鄞豫章桂陽會稽三郡也屬楊州長沙在江南故附於豫章下長沙本屬荆州也自？至鄣葢漢豫州兖州之地自邗至䣛臨淮東海琅邪三郡也屬徐州郭至邭齊地也當屬青州郂？陳畱郡也屬兖州以下槩云地名則未審其在何所也\n【𨛜】鄰道也﹝道當爲邑字之誤也其字從二邑會意﹞从邑从𨙨﹝𣜩變作𨙵﹞凡𨛜之屬皆从𨛜闕﹝闕者謂其音未聞也大徐云胡絳切依𨜕字之音非有所本如𨺅字或依𨽵字之音或依𨸏字之音皆非是﹞\n【𨞰】國離邑﹝離邑如言離宫別館國與邑名可互偁析言之則國大邑小一國中"},
{"n":"303-2","t":"離析爲若干邑﹞民所封鄕也﹝封猶域也鄕者今之向字漢字多作鄕今作向所封謂民域其中所鄕謂歸往也釋名曰鄕向也民所向也以同音爲訓也﹞𠾂夫別治﹝別彼列切別治謂分治也百官公卿表曰縣大率十里一亭亭有長十亭一鄕鄕有三老有秩嗇夫游徼三老掌敎化嗇夫職聽訟收賦税游徼徼循禁盜賊司馬彪百官志曰鄕置有秩三老游徼鄕小者置嗇夫一人風俗通云嗇者省也夫賦也言消息百姓均其役賦按許不言三老游徼者舉一以該其二亦謂鄕小者但置嗇夫不置三老游徼也﹞从𨛜皀聲﹝許良切十部﹞封圻之內六鄕六卿治之﹝按封圻上當有周禮二字上云嗇夫別治言漢制此云六鄕六卿治之謂周禮也封圻即邦畿周禮方千里曰國畿六鄕地在遠郊以內五家爲比五比爲閭四閭爲族五族爲黨五黨爲州五州爲鄕鄕老二鄕則公一人鄕大夫每鄕卿一人許先舉漢制後言周禮者許書凡言郡縣鄕亭皆漢制漢表云凡縣道國邑千五百八十七鄕六千六百二十二亭二萬九千六百三十五許全書所舉某縣某鄕某亭"},
{"n":"303-3","t":"皆在此都數之中﹞\n【𨞠】里中道也﹝不言邑中道言里中道者言邑不該里言里可該邑也析言之國大邑小邑大里少渾言之則國邑通偁邑里通偁載師注曰今人云邑居里此邑里通偁也高祖紀云沛豐邑中陽里人此邑里析言也應劭曰沛縣也豐其鄕也然則鄕可偁邑矣周禮五家爲鄰五鄰爲里此周制也齊語五家爲軌十軌爲里此齊制也百官志曰里魁掌一里百家什主十家伍主五家以相檢察此漢制也里中之道曰巷古文作𨞠雅作衖引伸之凡夾而長者皆曰巷宫中衖謂之壷是也十七史言弄者皆即巷字語言之異也今江蘇俗尚云弄﹞从𨛜共﹝會意﹞言在邑中所共﹝說會意之恉道在邑之中人所共由胡絳切共亦聲也九部﹞\n【䢽】篆文从邑省﹝䢽爲小篆則知𨞠爲古文籒文也先古籒後篆者亦丄部之例䢽今作巷﹞\n文三重一\n二十五部文七百五十四﹝宋本四作三鈕樹玉曰按實七百五十五重六十﹝宋本作六十一鈕曰實五十九凡九千四百四十三字﹝此弟六篇都數\n說文解字弟六篇下\n吳縣鈕樹玉校字\n"}
]