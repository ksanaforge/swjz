[
{"n":"","t":"﻿\n\n說文解字第四篇上\n金壇段玉裁注\n【𥄎】舉目使人也﹝此與言部訹音同義亦相似項羽本紀梁眴籍曰可行矣籍遂拔劍斬首頭然則眴同𡕥也目部曰䀏目搖也謂有目搖而不使者﹞从攴目﹝動其目也會意﹞凡𡕥之屬皆从𡕥讀若？﹝火劣切十五部﹞\n【敻】營求也﹝營求者圍帀而求之也帀而求之則不遐遺矣故引伸其義爲遠也韓詩于嗟敻兮云遠也毛詩作洵異部假借字﹞从𥄎人在穴﹝依韵會訂謂舉目使人之人臨穴也合三字會意朽正切按古音在十四部招䰟挂曲瓊些與寒湲蘭筵韵㼱字敻聲角部觼或作鐍皆可證也﹞商書高宗夢得說使百工營求得之傅巖﹝書序文﹞巖穴也﹝此引書序釋之以說从穴之意營求而得諸穴此字之所以从𡕥人在穴也與引易先庚三日說庸从庚"},
{"n":"131-1","t":"之意同鉉本改營求爲敻求誤甚山部云巖岸也此云穴也者厂部曰山石之厓巖人可居也﹞\n【闅】氐目視也﹝氐各本低按人部無低日部曰氐者下也﹞从𥄎門聲﹝無分切十三部俗作閿﹞弘農湖縣有闅鄕﹝後漢書鄭興客授闅鄕注曰闅建安中改作聞﹞汝南西平有闅亭\n【𥆗】大視也﹝也廣韵作皃﹞从大𥄎讀若？﹝況晩切廣韵巨貟切十四部﹞\n文四\n【目】人眼也象形重童子也﹝象形緫言之嫌人不解二故釋之曰重其童子也釋名曰瞳重也膚幕相裹重也子小稱也主謂其精明者也或曰眸子眸冒也相裹冒也按人目由白而盧童而子層層包裏故重畫以象之非如項羽本紀所云重瞳子也目之引伸爲指目條目之目莫六切三部﹞凡目之屬皆从目\n【𡇡】古文目﹝口象面中象眉目江沅曰外象匡内象𣮌目﹞\n【眼】目也﹝釋名眼限也瞳子限限而出也﹞从目𥃩聲﹝五限切古音在十三部﹞\n【䁵】兒初生蔽目者﹝蔽目二字各本作瞥今依篇韵正蔽目謂外有物雍蔽之非牟子之翳也﹞从目瞏聲﹝方辯切十四部﹞讀若告之謂調﹝語有譌奪鉉遂刪之﹞\n【眩】目無常主也﹝孟子引書若藥不瞑眩方言凡飮藥而毒東齊謂之瞑眩漢書借爲幻字犛靬眩人是也二字音義皆相似﹞从目玄聲﹝黃絢切十二部﹞\n【眥】目匡也﹝謂目之匡當也木部曰槶匡當也字林作目厓﹞从目此聲﹝在詣切十五十六部﹞\n【䀹】目旁毛也﹝元應曰睫說文作䀹釋名作？云捷接也插於目眶而相接也按大鄭周禮注云無目朕謂之瞽有目朕而無見謂之矇朕或作䀹無䀹有䀹即無朕有朕也﹞从目夾聲﹝子葉切八部﹞\n【𥌭】盧童子也﹝方言黸童之子謂之𥌣宋衞韓鄭之閒曰鑠按方言𥌣字當是？之字誤郭釋爲緜邈云與上文䫵同非也緜邈可言目而不可言子盧童子者方言所謂黸瞳之子也盧黑也俗作矑有單言矑者甘泉賦玉女無所眺其淸矑是也童重也膚幕相裹重也子小稱也主謂其精明者也居冣中如縣然故謂之？﹞从目縣聲﹝胡畎切又胡涓切十四部﹞\n【瞦】目童子精瞦也﹝當作曰瞦也精謂精光也俗作睛﹞从目喜聲讀若爾雅禧福﹝禧福也見爾雅釋詁許其切一部﹞\n【矏】目旁薄緻宀宀也﹝矏宀㬪韵自部曰宀宀不見按宀宀微密之皃目好者必目旁肉好乃益見目好矏葢即方言之䫵釋言曰矏密也引伸爲凡密之偁也﹞从目臱聲﹝形聲包會意武延切十四部﹞\n【𥇖】大目也从目非聲﹝芳微切十五部﹞\n【䁂】大目也从目臤聲﹝矦𥳑切古音在十二部﹞\n【睅】大目也﹝左傳宋城者謳曰睅其目杜曰睅出目﹞从目旱聲﹝戸版切十四部按鉉本補睆篆云或睅字﹞\n【䁔】大目也从目爰聲﹝況晩切十四部﹞\n【瞒】平目也﹝平目對出目㴱目言之今俗借爲欺謾字﹞从目㒼聲﹝母官切十四部﹞\n【睴】大目出也﹝目本大而"},
{"n":"132","t":"又出其目也考工記望其轂欲其眼也注眼出大皃也陸云魚𢡆反按此鄭謂眼爲睴之假借也﹞从目軍聲﹝古鈍切十三部﹞\n【矕】目矕矕也﹝廣雅曰矕視也馬融傳右矕三塗左槪嵩嶽此廣雅義也班固荅賔戲矕龍虎之文孟康蘇林皆曰矕被也此雙聲之假借也﹞从目䜌聲﹝武版切十四部﹞\n【睔】目大也从目侖聲﹝古本切十三部﹞春秋傳有鄭伯睔﹝見襄二年三傳皆同古今人表作鄭成公綸顏曰工頑反又有泠淪服虔曰淪音鰥皆音之轉也﹞\n【盼】白黑分也﹝元應書引如此﹞詩曰美目盼兮﹝見衞風毛曰盼白黑分也韓詩云黑色也馬融曰動目皃按許从毛﹞从目分聲﹝此形聲包會意从毛則以目分會意也匹莧切古音在十三部按盼眄盻三字形近多互譌不可不正﹞\n【盰】目白皃﹝依玉篇訂﹞从目干聲﹝古旱切十四部﹞\n【眅】多白眼也﹝多白眼見說封傳﹞从目反聲﹝普班切十四部﹞春秋傳曰﹝曰衍﹞鄭游眅字子朙﹝見左傳襄卄二年釋文古本五經文字開成石經皆从目今俗本从日誤戰國策田？高注？讀鄭游眅之眅姚宏曰？恐是？？同眅﹞\n【睍】目出皃也﹝依元應訂考工記曰㴱其爪出其目邶風睍睆黃鳥毛曰睍睆好皃韓詩有𥳑𥳑黃鳥疑毛作睍睍韓作𥳑𥳑睆說文無詩禮記有詩古本又多作皖杕杜傳云實皃大東傳云明星皃檀弓注云？節目又許注淮南曰睆謂目内白翳也大徐謂睆爲或睅字﹞从目見聲﹝胡典切十四部﹞\n【矔】目多精也﹝矔之言灌注也﹞从目雚聲﹝古玩切十四部左傳宋大夫鱗矔﹞益州謂瞋目曰矔﹝此別一義方言曰梁益之閒瞋目曰矔轉目顧視亦曰矔﹞\n【瞵】目精也﹝吳都賦鷹瞵鶚視䠶雉賦瞵悍目以旁睞徐爰曰瞵視皃﹞从目粦聲﹝力珍切十二部﹞\n【窅】㴱目皃﹝皃字依玉篇正靈樞經按其腹窅而不起漢禮樂志窅窊桂華蘇林曰窅音窅胅之窅按窅胅即今坳突字元應云倉頡篇作䆟？上烏交切墊下也下徒結切突也葛洪字苑上作凹陷也下作凸起也䆟？凹凸許皆不收然則許用窅胅也孟康云窅出窊入葢對窊言之則訓窅爲出如徂之爲存苦之爲快﹞从穴中目﹝烏皎切二部﹞\n【眊】目少精也﹝孟子胷中不正則眸子眊焉趙曰眊者蒙蒙目不明之貌廣雅眊眊思也謂思勞而目少精也或作毣毣﹞从目毛聲﹝亡報切二部﹞虞書？字从此﹝按虞書無？字僞大禹謨有之非許所知也惟商書微子周書吕㓝皆有？吕㓝？荒周禮注引作秏荒漢㓝法志作眊荒漢書多以眊爲？豈許所據書作眊與當云尙書？字如此此爲假借﹞\n【矘】目無精直視也﹝後漢梁冀傳洞精矘眄注引說文目睛直視按章懷因既曰洞精遂改易說文爲目睛直視非也洞精者謂其？精洞達矘眄者謂其流眄矘䁳此固不妨竝行遠游曰旹曖曃其曭莽王曰日月晻黮而無光也矘䁳猶曭莽﹞从目黨聲﹝他朗切十部﹞\n【睒】暫視皃﹝大玄曰酒作失德鬼睒其室此與高明之家鬼瞰其室語同也吳都賦踶跋乎紭中忘其所以睒睗江賦？？睒瞲乎厱空﹞从目炎聲﹝失冉切八部﹞讀若白葢謂之苫相"},
{"n":"132-3","t":"似﹝謂讀與爾雅釋器之苫字音略同也﹞\n【眮】吳楚謂瞋目顧視曰眮﹝方言矔眮轉目也梁益之閒瞋目曰矔轉目顧視亦曰矔吳楚曰眮按瞋目顧視是二事梁益皆曰矔吳楚皆曰眮也﹞从目同聲﹝徒弄切九部﹞\n【䀣】直視也从目必聲讀若詩云泌彼泉水﹝邶風文今詩作毖泌之假借也釋文云韓詩作祕說文作䀣陸氏此語葢誤鉉本作泌乃古本也兵媚切十五部﹞\n【瞴】瞴婁﹝逗㬪韵﹞微視也﹝篇韵婁作瞜﹞从目無聲﹝莫浮切古音在五部﹞\n【䀘】蔽人視也﹝鍇曰映人而視也﹞从目幵聲讀若攜手﹝苦兮切按廣韵戸圭切十六部﹞一曰直視也\n【𥅝】𥅝目或在下\n【睌】睌䁂﹝逗﹞目視皃从目免聲﹝武限切十四部﹞\n【眂】視皃也﹝馬融長笛賦特？？髟李曰？視也髟振髦也按？眡一字也與眡別眡古文視氐聲在十五部眡氏聲在十六部宋元以來尟有知氏氐之不可通用者﹞从目氏聲﹝承旨切李善昌夷切廣韵眂眂役目也是支切按古音在支紙韵﹞\n【睨】衺視也﹝左傳余與褐之父睨之中庸睨而視之﹞从目兒聲﹝研計切十六部﹞\n【𥈆】氐目視也从目冒聲﹝亡𠈃切古音在三部﹞周書曰武王惟？﹝君奭篇文今書作冒葢古文以？爲冒也﹞\n【眓】視高皃﹝豁目字當作此﹞从目戉聲﹝呼括切十五部﹞讀若詩曰施罟濊濊﹝許四引衞風此句而此與罛下作濊濊不誤水部作？？大部作？？宋刻泧泧皆誤也說詳水部濊下﹞\n【眈】視近而志遠﹝謂其意㴱沈也馬云虎下視皃﹞从目冘聲﹝丁含切八部﹞易曰虎視眈眈﹝頤六四爻辭﹞\n【𢌨】相顧視而行也从目从㢟㢟亦聲﹝于線切廣韵以然切十四部﹞\n【盱】張目也﹝張載注魏都賦盱衡曰眉上曰衡盱舉眉大視也釋詁盱憂也此引伸之義凡憂者亦有張目直視者也毛詩．卷耳曰盱憂也何人斯都人士皆無傳然則三詩皆作盱訓憂今卷耳作吁誤也鄭箋盱爲病又憂之引伸之義﹞从目亏聲﹝況于切五部﹞一曰朝鮮謂盧童子曰盱﹝方言黸瞳之子燕代朝鮮洌水之閒曰盱或謂之揚﹞\n【睘】目驚視也﹝唐風毛傳曰睘睘無所依也許不从毛者許說字非說經也製字之本義則尒於从目知之﹞从目袁聲﹝渠營切按袁聲當在十四部毛詩與靑姓韵是合音也﹞詩曰獨行睘睘\n【䁴】視而不止也﹝不字依廣韵補﹞从目亶聲﹝旨善切十四部﹞\n【䀛】目冥遠視也﹝冥當作瞑目雖合而能遠視也﹞从目勿聲﹝莫佩切廣韵莫拜切十五部﹞一曰久視也﹝依廣韵補視﹞一曰旦朙也﹝玉篇引說文無此五字妄人所增也漢書敘傳昒昕寤而仰思孟康曰昒昕早旦也韋昭曰音妹又音忽司馬相如傳曶爽闇昧得燿乎光明司馬貞引三蒼曶爽早朝也音妹字林音忽然則昒曶一字也與昧同故日部有昧無昒不知何人寫幽通賦譌作䀛而仍其誤者於說文增竄五字﹞\n【眕】目有所恨而止也﹝左傳曰夫寵而"},
{"n":"133-2","t":"不驕驕而能降降而不憾憾而能眕者鮮矣許語葢古左傳說釋言眕重也重亦止意﹞从目㐱聲﹝之忍切十三部﹞\n【瞟】𥉻也﹝今江蘇俗謂以目伺察曰瞟音如瓢上聲﹞从目？聲﹝？沼切二部﹞\n【𥉻】察也﹝魏都賦有𥉻吕梁𥉻察㬪韵﹞从目祭聲﹝戚細切十五部﹞\n【睹】見也从目者聲﹝當古切五部﹞\n【覩】古文从見﹝按篇韵皆不言覩爲古文﹞\n【眔】目相及也﹝隶及也石經公羊祖之所遝聞今本作逮中庸所以逮賤釋文作遝此眔與隶音義俱同之證﹞从目隶省﹝會意﹞讀若與隶同也﹝眔徒合切在八部隶在十五部云同者合音也﹞\n【睽】目不相聽也﹝聽猶順也二女志不同行猶二目不同視也故卦曰睽人部？即睽﹞从目癸聲﹝苦圭切十五部﹞\n【眜】目不朙也﹝吳都賦相與眜潛險搜怪奇劉曰眜冒也李曰說文眜門撥切謂之潛隱之穴也撥俗本作廢﹞从目末聲﹝莫撥切十五部﹞\n【𥈼】轉目視也﹝般辟也象舟之旋故般目爲轉目戰國策有田𥈼﹞从目般聲﹝薄官切十四部﹞\n【𥌊】小兒白眼視也﹝依廣韵補視字﹞从目辡聲﹝蒲莧切廣韵匹莧切十四部﹞\n【眽】目財視也﹝財當依廣韵作邪邪當作？此與𠂢部覛音義皆同財視非其訓也𠂢者水之？流別也九思目眽眽兮寤終朝注曰眽眽視貌也古詩十九首脈脈不得語李引爾雅脈相也郭璞曰脈脈謂相視貌按今釋詁無郭注釋文曰覛字又作眽五經文字有眽字文選脈皆系眽之譌﹞从目𠂢聲﹝形聲包會意莫獲切十六部﹞\n【𥉉】失意視也﹝魏都賦吳蜀二客𥉉焉失所李引同﹞从目條聲﹝各本从脩聲作？按𥉉音他狄反猶滌之切亭歷皆於條取聲脩聲不得切他狄也譌爲？乃溷同？字而篇韵皆曰敕周切矣今依魏都賦正古音在三部唐韵他歷切﹞\n【𥇜】謹鈍目也从目𦎧聲﹝之閏切十三部﹞\n【瞤】目動也﹝素問肉瞤瘛注動掣也西京襍記陸賈曰目瞤得酒食﹞从目閏聲﹝如勻切十三部﹞\n【矉】恨張目也从目賓聲﹝符眞切十二部﹞詩曰國歩斯？﹝大雅文毛詩作頻云頻急也鄭云頻猶比也哀哉國家之政行此禍害比比然頻字絕非假借此作？者葢三家詩許偁毛而不廢三家也又按通俗文蹙頞曰？？者顰之假借﹞\n【眢】目無朙也﹝左傳目於眢井井無水若目無朙故曰眢井﹞从目夗聲讀若委﹝大徐一丸切刪讀若委三字非也此與小雅谷風怨讀如萎一例合音也左傳音義烏丸反引字林眢井無水也一皮反一皮即委之平聲古讀如此集韵五支邕危切即一皮也近刊繫傳者益一字云讀若宛委謂讀若宛誤甚﹞\n【睢】仰目也﹝五行志萬衆睢睢莊子而目睢睢又恣睢讀去聲暴戾也﹞从目隹聲﹝許惟切十五部﹞\n【䀏】目搖也﹝項羽本紀梁眴籍曰可行矣﹞从目勻省聲﹝黃絢切十二部﹞\n【眴】䀏或从目旬﹝旬聲﹞\n【矆】大視皃﹝依廣韵作皃魏都賦㦜焉失容李曰今本作䂄大視也﹞从目蒦聲﹝按篇韵皆䂄爲正字矆爲或字許縛切五部﹞\n【睦】目順也从目坴聲﹝莫⺊切廣韵莫六切三部﹞一曰敬和也﹝五字疑後增古書睦穆通用如孟子注君臣集穆史記旼旼睦睦漢書作旼旼穆穆是也穆多訓敬故於睦曰敬和﹞\n【𡐑】古文睦﹝按此从古文目圥聲也各本作𡍬則从囧非字意也今依戴氏六書故正凡从𡐑之字皆當作此○江沅曰不必依﹞\n【瞻】臨視也﹝釋詁毛傳皆曰瞻視也許別之云臨視今人謂仰視曰瞻此古今義不同也﹞从目詹聲﹝職廉切八部﹞\n【瞀】氐目謹視也﹝氐各本作低今从宋本玉篇云目不明皃按洪範曰雺恒風若尙書大傳作瞀宋世家作霧漢書．五行志作霿宋書隨書五行志作瞀班志云區霿服虔云人傋瞀荀卿云傋猶瞀儒他書或云？瞀或云？瞀或云怐愗說文．子部云㝅瞀皆謂冒亂不明其字則霿爲正字雨部云霿晦也﹞从目敄聲﹝莫𠊱切三部﹞\n【䁲】小視也﹝大玄旌旗絓羅干戈蛾蛾師孕唁之哭且䁲注䁲音麻竊視之稱﹞从目𧵽聲﹝莫佳切十六部大玄與十七合韵﹞\n【𥌈】視也﹝釋詁監瞻臨涖頫相視也按釋文曰監字又作？然則小雅何用不"},
{"n":"134-2","t":"監亦可作？？亦當爲臨視也﹞从目監聲﹝古銜切八部﹞\n【䁈】省視也﹝如晝夝之明也﹞从目啓省聲﹝苦系切十五部﹞\n【相】省視也﹝釋詁毛傳皆云相視也此別之云省視謂察視也﹞从目木﹝會意息良切十部按目接物曰相故凡彼此交接皆曰相其交接而扶助者則爲相瞽之相古無平去之別也旱麓桑柔毛傳云相質也質謂物之質與物相接者也此亦引伸之義﹞易曰地可觀者莫可觀於木﹝此引易說从目木之意也目所視多矣而从木者地上可觀者莫如木也五行志曰說曰木東方也於易地上之木爲觀顏云坤下巽上觀巽爲木故云地上之木許葢引易觀卦說也此引經說字形之例﹞詩曰相鼠有皮﹝庸風文﹞\n【瞋】張目也﹝此與言部謓義略同﹞从目眞聲﹝昌眞切十二部﹞\n【𥅜】祕書瞋从戌﹝祕書謂緯書易部亦云祕書說日月爲易象陰陽也戌聲眞聲同在十二部﹞\n【瞗】目孰視也﹝孰熟正俗字﹞从目鳥聲讀若雕﹝都僚切二部﹞\n【睗】目疾視也﹝鍇本疾作孰非古睒睗聯用雙聲字也韵會引鍇本作目急視毛晃增韵龍龕手鑑皆作急﹞从目易聲﹝施隻切十六部﹞\n【睊】視皃也﹝孟子引晏子睊睊胥讒趙曰睊睊側目相視﹞从目肙聲﹝於絢切廣韵古縣切十四部﹞\n【𥈾】目𥥍皃也从目窅﹝會意於恱切十五部﹞讀若易曰勿卹之卹﹝見夬九二爻辭﹞\n【睼】迎視也﹝小雅題彼脊令毛云題視也按題者睼之假借﹞从目是聲﹝他計切十六部﹞讀若珥瑱之瑱﹝此合韵也如祗振之比廣韵他甸切本此﹞\n【䁙】目相戲也﹝方言䁙䀩視也東齊曰䁙吳楊曰䀩凡以目相戲曰䁙﹞从目晏聲﹝於殄切十四部﹞詩曰䁙婉之求﹝邶風文按今詩作燕婉毛曰燕安也婉順也許所據作䁙豈毛謂䁙爲晏之假借後人轉寫改爲燕與抑三家詩有作䁙者與﹞\n【䁊】短𥥍目皃也﹝上文曰窅曰𥈾皆謂㴱目此云短㴱者目匡短而目㴱窐㘣䁂然如捾目也故从䀑﹞从目𥄗聲﹝形聲包會意烏括切十五部﹞\n【眷】顧也﹝大東睠言顧之毛曰睠反顧也睠同眷小明云睠睠懷顧皇矣云乃眷西顧凡顧眷並言者顧者還視也眷者顧之㴱也顧止於側而巳眷則至於反故毛云反顧許渾言之故云顧也引伸之訓爲眷屬史記作婘﹞从目？聲﹝居倦切十四部﹞詩曰乃眷西顧\n【督】察視也﹝視字依師古漢書注補凡師古引說文多有不言說文曰者車千秋傳詔丞相御史督二千石求捕又曰宜有以敎督按六經但言董董即督也督者以中道察視之人身督脈在一身之中衣之中縫亦曰督縫﹞从目叔聲﹝冬毒切三部𣜩省作督﹞一曰目痛也﹝鍇本痛作病誤﹞\n【看】？也从手下目﹝鍇曰宋玉所謂揚袂障日而望所思也此會意苦寒切十四部﹞\n【𥉏】看或从倝﹝倝聲﹞\n【睎】望也﹝西都賦曰睎秦嶺古多假？爲睎如公孫弘傳？世用事晉虞溥傳？顏之徒是也﹞从目𢁫聲﹝說文無𢁫篆而𢁫聲字多有然則𢁫篆奪也香衣切十五部﹞海岱之閒謂眄曰睎﹝方言睎眄也東齊靑"},
{"n":"135-1","t":"徐之閒曰睎﹞\n【瞫】㴱視也﹝瞫㴱㬪韵見其底裏曰㴱視﹞一曰下視也﹝別一義﹞又竊見也﹝又一義﹞从目？聲﹝式荏切七部左傳有晉人狼瞫﹞\n【眝】長眙也﹝外戚傳飾新宫以延貯此貯正眝之誤延貯謂長望也凡辭章言延佇者亦皆當作眝說文無佇竚字惟有宁字宁佇竚皆訓立延眝非謂立也九章思美人兮擥涕而竚眙王逸云竚立悲哀文選注佇眙立視也此則訓立然作眝眙亦無不可﹞从目宁聲﹝陟吕切五部﹞一曰張眼﹝廣韵亦作眼﹞\n【眙】直視也﹝方言眙逗也西秦謂之眙郭曰眙謂住視也按眙瞪古今字敕吏丈證古今音廣韵七志作眙四十七證作瞪別爲二字矣而瞪下云陸本作眙攷元應引通俗文云直視曰瞪是知眙之音自一部轉入六部因改書作瞪陸法言固知是一字也﹞从目台聲﹝丑吏切一部﹞\n【睇】小？視也﹝依小雅小宛正義言小？視者別於睨眄爲？視也周易夷於左股夷子夏作睇鄭陸同云旁視曰睇京作眱按眱亦睇字也夏小正來降燕乃睇睇者眄也"},
{"n":"135-2","t":"内則不敢睇視鄭曰睇傾視也﹞从目弟聲﹝特計切十五部﹞南楚謂眄睇﹝謂眄曰睇也眄爲？視睇爲小？視者析言之此渾言之方言曰睇眄也陳楚之閒南楚之外曰睇﹞\n【䀩】眄也﹝方言䀩眄也吳楊江淮之閒或曰瞯或曰䀩﹞从目各聲﹝盧各切五部﹞\n【盻】恨視也﹝孟子引龍子曰爲民父母使民盻盻然將終歲勤動不得以養其父母又稱貸而益之趙云盻盻勤苦不休息之貌按丁公著本盻盻作肸肸據趙注則肸近是作盻者譌字也﹞从目兮聲﹝胡計切十六部孫奭引說文五禮切○按自眝而下各本失其原次今正之﹞\n【睡】坐寐也﹝知爲坐寐者以其字从垂也左傳曰坐而假寐戰國策讀書欲睡﹞从目？﹝宋本無聲字此以會意包形聲也目？者目瞼垂而下坐則爾是僞切古音在十七部﹞\n【瞑】翕目也﹝釋詁毛傳皆曰翕合也莊子晝瞑據槁梧而瞑引伸爲瞑眩﹞从目冥﹝韵會引小徐曰會意此以會意包形聲也武延切按古音在十一部俗作眠非也﹞\n【眚】目病生翳也﹝元應曰翳韵集作瞖眚引伸爲過誤如眚災肆赦不以一眚掩大德是也又爲災眚李奇曰内妖曰眚外妖曰祥是也又假爲減省之省周禮馮弱犯寡則眚之注眚猶人省瘦也四面削其地按省瘦亦作㾪瘦俗云瘦省﹞从目生聲﹝所景切十一部﹞\n【瞥】過目也﹝倏忽之意莊子作覕﹞又目翳也﹝障蔽之意﹞从目敝聲﹝普滅切十五部﹞一曰財見也﹝財今之纔字此似前義足以包之﹞\n【眵】目傷眥也﹝釋名曰目眥傷赤曰䁾䁾末也創在目㒳末也許謂目傷眥曰眵與劉異﹞从目多聲﹝叱支切古音在十七部﹞一曰？兜也﹝？各本譌作瞢今依元應正？兜者今人謂之眼眵是也韓愈曰㒳目眵昏此與上義別二病常相因而有不相兼者﹞\n【𥋚】？兜﹝逗﹞目眵也﹝各本無？兜二字今依元應書卷十卷卄一補蒙上弟二義言之宋玉風賦中脣爲胗得目爲蔑吕氏春秋氣鬱處目則爲䁾高注䁾眵也按蔑者假借䁾者或體？兜見部作？云目蔽垢﹞从目蔑省聲﹝莫結切十五部﹞\n【䀗】睊也﹝按鍇作睊也鉉"},
{"n":"136","t":"作涓目也皆誤假令訓睊則當與睊字類廁自眚而下皆系目病廣韵云䀗目患可以得其解矣刀部曰剈一曰窐也此睊也當作剈目謂窐目也窐下也﹞从目夬聲﹝古穴切十五部﹞\n【䀶】目病也﹝急就篇眵？䀶顏曰䀶目視不正也雷公炮炙論序云目辟䀶？有五花而自正注五加皮是也﹞从目良聲﹝力讓切十部﹞\n【眛】目不朙也﹝今音眛在末韵眜在隊韵攷从末之字見於公榖二傳及吳都賦从未之字未之見其訓皆曰目不明何不類居而畫分二処且玉篇於䀶瞯二字之閒云眛莫達切目不明葢依說文舊次則知說文原書从末之眜當在此淺人改爲从未則又增从末之眜於前也﹞从目未聲﹝莫佩切十五部﹞\n【瞷】戴目也﹝戴目者上視如戴然素問所謂戴眼也諸書所謂望羊也目上視則多白故廣韵云瞯人目多白也爾雅釋嘼一目白？？同瞯亦作？引伸爲闚伺之義如孟子王使人瞯夫子是﹞从目閒聲﹝戸閒切十四部按此字諸書多从閑作？﹞江淮之閒謂眄曰瞯﹝眄各本作眡依宋本及集韵正方言瞯眄也吳楚江淮之閒或曰瞯或曰䀩﹞\n【眯】艸入目中也﹝莊子簸穅眯目字林云眯物入眼爲病然則非獨艸也﹞从目米聲﹝莫禮切十五部﹞\n【眺】目不正也﹝按釋詁說文皆云覜視也然則覜望字不得作眺月令可以遠眺望系假借小徐注引射雉賦目不歩體？眺旁剔徐爰曰視瞻不正常驚惕也此眺字本義﹞从目兆聲﹝他弔切二部﹞\n【睞】目童子不正也﹝目精注人故从來屈賦所謂目成也洛神賦明眸善睞李曰睞旁視﹞从目來聲﹝洛代切一部﹞\n【睩】目睞謹也﹝娽娽謹皃也故睩爲目睞之謹言注視而又謹畏也招䰟娥眉曼睩目騰光王曰好目曼澤時睩睩然視精光騰馳感人心也﹞从目录聲讀若鹿﹝盧谷切三部﹞\n【䀺】眣也﹝唐人小說術士相裴夫人目䀺而緩主淫俗誤脩長之脩﹞从目攸聲﹝敕鳩切三部﹞\n【𥃧】？或从丩\n【眣】目不從正也﹝鉉無從字非自眺至此皆狀目之邪所謂匈中不正者也按公羊傳．文六年䀢晉大夫使與公"},
{"n":"136-2","t":"盟也何云以目通指曰䀢成二年卻克䀢魯衞之使使以其辭而爲之請釋文字皆从矢云䀢音舜本又作眣丑乙反又大結反五經文字曰䀢音舜見春秋傳開成石經公羊二皆作䀢疑此字从矢會意从失者其譌體以譌體改說文淺人無識之故也陸云又作眣而巳未嘗云說文作眣也許云目不从正者公羊㒳言䀢皆不以正也﹞从目失聲﹝丑栗切十二部﹞\n【矇】童蒙也﹝此與周易童蒙異謂目童子如冡覆也毛公劉熙韋昭皆云有眸子而無見曰矇鄭司農云有目朕而無見謂之矇其意略同毛說爲長許主毛說也禮記昭然若發矇謂如發其覆﹞从目蒙聲﹝莫中切九部﹞一曰不明也﹝此泛言目不明爲別一義﹞\n【眇】小目也﹝各本作一目小也誤今依易釋文正履六三眇能視虞翻曰離目不正兊爲小故眇而視方言曰眇小也淮南說山訓小馬大目不可謂大馬大馬之目眇謂之眇馬物有似然而似不然者按眇訓小目引伸爲凡小之偁又引伸爲微妙之義說文無妙字眇即妙也史記戸說以眇論即妙論也周易眇萬物而爲言陸機賦眇衆慮而爲"},
{"n":"136-3","t":"言皆今之妙字也﹞从目少﹝鍇曰會意按物少則小故从少少亦聲亡沼切二部﹞\n【眄】目徧合也﹝徧各本作偏誤今依韵會正徧帀也帀周也周密也瞑爲臥眄爲目病人有目眥全合而短視者今眄字此義廢矣﹞从目丏聲﹝莫甸切古音當在十二部讀如泯﹞一曰？視也秦語﹝方言瞯睇睎䀩眄也自關而西秦晉之閒曰眄薛綜曰流眄轉眼貌也﹞\n【盲】目無牟子也﹝牟俗作眸趙注孟子曰眸子目瞳子也釋名曰眸冒也相裹冒也毛傳曰無眸子曰？鄭司農韋昭皆云有目無眸子謂之？許云目無牟子謂之？說與毛鄭異無牟子者白黑不分是也今俗謂靑？﹞从目亾聲﹝武庚切古音在十部﹞\n【䁍】目陷也﹝廣雅䁍陷也引伸爲凡陷之偁﹞从目咸聲﹝苦夾切古音在七部﹞\n【瞽】目但有朕也﹝朕俗作眹誤朕从舟舟之縫理也引伸之凡縫皆曰朕但有朕者才有縫而巳釋名曰瞽𡔷也瞑瞑然目平合如𡔷皮也眄者目合而有見瞽者目合而無見按鄭司農云無目朕謂之瞽韋昭云無目曰瞽皆與許異﹞从目𡔷聲﹝公戸切五部﹞\n【𥈃】無目也﹝無目與無牟子別無牟子者黑白不分無目者其中空洞無物故字林云？目有朕無珠子也瞽者才有朕而中有珠子？者才有朕而中無珠子此又瞽與？之別凡若此等皆對文則別散文則通如詩箋云瞽矇也史記云瞽叟盲皆是散文則通也人偁爲瞽叟其實則盲者也凡作瞽瞍者字誤也國語瞽獻曲？獻賦矇誦此對文則別也﹞从目叜聲﹝穌后切古音在三部﹞\n【䁝】䁝惑也﹝䁝惑雙聲字各本誤刪䁝今依廣韵補淮南鴻烈漢書皆假營爲䁝高誘注每云營惑也不誤小顏多拘牽營字本義訓爲回繞非也營行而䁝廢﹞从目熒省聲﹝熒各本作榮今正凡營塋謍鎣褮滎榮字皆曰熒省聲而此字尤當从熒會意熒者火光不定之皃火星偁熒惑戸扃切十一部﹞\n【睉】小目也从目𡋲聲﹝昨禾切十七部鉉等曰尙書元首叢睉哉今睉从肉非是按脞馬鄭皆以小釋之許書無脞因改爲睉此恐肊決專輒攷元應書卷一於睉字云出字林不云出說文許書睉疑後增﹞\n【䀑】捾"},
{"n":"137-1","t":"目也﹝捾搯也吳語吳世家皆云子胥以手抉目是也﹞从目叉﹝目叉者目爲叉捾也會意烏括切十五部﹞\n【瞚】開闔目數搖也﹝開闔目元應本作目開閉闔一曰閉也左傳臾駢曰使者目動而言肆懼我也目動者開閉數搖也吕覽曰夫死其視萬歲猶一瞚也莊子兒子終日視而目不瞚此皆瞚字本義凡謂與公羊䀢同者非也䀏爲目搖瞚爲目數搖皆不必以目使人惟䀢主以目通指﹞从目寅聲﹝舒閏切按寅聲當在十二部莊釋文因或作瞬統音舜耳﹞\n【𥄱】目不朙也从目弗聲﹝普未切十五部按此疑即䀛之或字﹞\n文百十三重九﹝宋本作八\n★【䀠】𠂇又視也﹝𠂇又各本作左右非也今正凡詩齊風唐風禮記檀弓曾子問雜記玉藻或言瞿或言瞿瞿葢皆䀠之假借瞿行而䀠廢矣瞿下曰𤸰隼之視也若毛傳於齊曰瞿瞿無守之皃於唐曰瞿瞿然顧禮義也各依文立義而爲驚遽之狀則一﹞从二目﹝會意﹞凡䀠之屬皆从䀠讀若拘又若良士瞿瞿﹝九遇切五部﹞\n【𥆞】目圍也﹝圍當作回回轉也﹞从䀠？﹝會意𠂆下曰抴也明也﹞讀若書卷之卷﹝？與眷顧義相近故讀同書卷居倦切十七部﹞古文㠯爲靦字﹝靦鉉本作醜誤醜與？卷部分遠隔也靦者姡也面部曰面見人也从面見古文作？葢亦謂徒有二目見人而巳古音同在十四部故得相假借﹞\n【𥇛】目？也从䀠从大大人也﹝大人也三字疑非是？與爽奭同意爽之明大奭之盛大？之目？淫視者大故皆从大會意舉朱切㪺字从此以小雅仇讀爲㪺求之古音在三四部﹞\n文三\n【眉】目上毛也﹝人老則有長眉豳風小雅皆言眉壽毛曰豪眉也又曰秀眉也方言眉黎？鮐老也東齊曰眉士冠禮古文作麋少牢饋食禮古文作微皆假借字也﹞从目象眉之形﹝謂？﹞上象頟理也﹝謂？在㒳眉上也並二眉則頟理在眉閒之上武悲切十五部﹞凡眉之屬皆从眉\n【省】視也﹝省者察也察者覈也漢禁中謂之省中師古曰言入此中者皆當察視不可妄也釋詁曰省善也此引伸之義大傳曰大夫有大事省於其君謂君察之而得其大善也﹞从？省从屮﹝屮音徹木初生也財見也从眉者未形於目也从屮者察之於微也凡省必於微故引伸爲減省字說文有渻𡞞二字然經傳多作省所景切亦息井切十一部﹞\n【𡮀】古文省从少囧﹝按？非也古文目作？此與？皆從之从少目者少用其目省之用甚微也﹞\n文二重一\n【盾】瞂也﹝經典謂之干戈部作？﹞所㠯扞身蔽目﹝用扞身故謂之干毛傳曰干扞也用"},
{"n":"138","t":"蔽目故字从目﹞从目﹝各本少二字今依元應補﹞象形﹝鍇曰？象盾形按今鍇本或妄增厂聲二字食閏切十三部廣韵食尹切﹞凡盾之屬皆从盾\n【瞂】盾也﹝秦風蒙伐有苑毛曰伐中干也周禮司兵掌五盾鄭曰五盾干櫓之屬其名未盡聞也按木部及韋昭曰大楯曰櫓則中干次之盾之大小略見於釋名毛云中干析言之方言及許統言之方言曰盾自關而東謂之𢧕或謂之干關西謂之盾作𢧕者或體也作伐者假借字蘇秦傳作㕹﹞从盾犮聲﹝扶發切十五部﹞\n【𡐠】盾握也﹝人所握処也其背脊隆処曰瓦見左傳﹞从盾圭聲﹝苦圭切十六部﹞\n文三\n【自】鼻也象鼻形﹝此以鼻訓自而又曰象鼻形王部曰自讀若鼻今俗以作始生子爲鼻子是然則許謂自與鼻義同音同而用自爲鼻者絕少也凡从自之字如尸部㞒臥息也言部詯膽气滿聲在人上也亦皆"},
{"n":"138-1","t":"於鼻息會意今義從也己也自然也皆引伸之義疾二切十五部﹞凡自之屬皆从自\n【𦣼】古文自\n【臱】宀宀不見也﹝臱宀㬪韵宀交覆㴱屋也宀宀密緻皃毛詩曰緜緜韓詩曰民民其實一也﹞闕﹝上从自下不知其何意故云闕謂闕其形也武延切古音如民十二部﹞\n文二重一\n【𦣹】此亦自字也省自者？言之气从鼻出與口相助﹝？者意内而言外也言从口出而气从鼻出與口相助故其字上从自省下从口而讀同自疾二切十五部﹞凡白之屬皆从白\n【皆】俱？也﹝司部曰？者意内而言外也其意爲俱其言爲皆以言表意是謂意内言外人部俱下曰皆也是謂轉注又偕下曰一曰俱也則音義皆同﹞从比从白﹝从比會意古諧切十五部﹞\n【魯】鈍？也﹝孔注論語曰魯鈍也左傳魯人以爲敏謂鈍人也釋名曰魯魯鈍也國多山水"},
{"n":"138-2","t":"民性樸鈍按椎魯鹵莽皆即此﹞从白魚聲﹝各本作？省聲按？从差省聲在古音十七部今之歌麻韵魯字古今音皆在五部？櫓字用爲？聲古文以旅爲魯則？爲淺人妄改也今正郞古切五部﹞論語曰參也魯﹝先進篇文﹞\n【者】別事䛐也﹝言主於別事則言者以別之喪服經斬衰裳苴絰杖絞帶冠繩纓菅屨者注曰者者明爲下出也此別事之例凡俗語云者箇者般者回皆取別事之意不知何時以迎這之這代之這魚戰切﹞从白？聲？古文旅﹝㫃部曰𣥐古文旅者之偏旁乃全不類轉寫之過也之也切古音在五部讀如煑﹞\n【㿧】䛐也﹝凡毛傳之例云辭也如芣苢之薄漢廣之思草蟲之止載馳之載大叔于田之忌山有扶蘇之且皆是說文之例云某䛐自部外欥爲詮䛐矣爲語巳䛐矧爲況䛐曶爲出气䛐各爲異䛐？爲驚䛐尒䛐之必然也會䛐之舒也皆是然則䛐也二字非例當作誰䛐也三字堯典言疇若予者二皆訓誰則言疇咨若者二亦必同疇咨當先咨後疇語急故尒壁中古文字作？古字也爾雅疇孰誰也字作疇今字也許"},
{"n":"138-3","t":"以疇爲假借字？爲正字故口部曰？誰也則又？疇爲古今字說文之例敘篆文合以古籒？者古文非小篆也何以廁此也凡書禮古文往往依其部居錄之不必皆先小篆後古文亦不必如上部之例先古文必系以小篆所以尊經也尙書作疇不作？者葢孔安國以今文字讀之易之同爾雅也﹞从白𢏚聲𢏚與疇同﹝直由切三部﹞虞書曰﹝虞書當作唐書曰字今補﹞帝曰？咨\n【𥏼】識䛐也﹝此與矢部知音義皆同故二字多通用﹞从白亏知﹝鍇曰亏亦气也按从知會意知亦聲知義切十六部﹞\n【⿲矢𦣝亏】古文⿱知白﹝此依鍇本𦣞即口？即知也省白﹞\n【百】十十也从一白﹝博陌切五部﹞數﹝句﹞十十爲一百百白也﹝白告白也此說从白之意數長於百可以䛐言白人也各本脫此八字依韵會補﹞十百爲一貫貫章也﹝此類舉之百白㬪韵貫章雙聲章明也數大於千盈貫章明也各本下貫譌相依韵會正﹞\n【𦣻】古文百﹝自白同﹞\n文七重二\n【鼻】所㠯引气自畀也﹝所以二字今補口下曰所以言食也舌下曰所以言別味也是其例老子注曰天食人以五氣从鼻入地食人以五味从口入白虎通引元命苞曰鼻者肺之使按鼻一呼一吸相乗除而引氣於無竆自讀如今人言自家之自自本訓鼻引伸爲自家﹞从自畀﹝以義爲形也父二切十五部﹞凡鼻之屬皆从鼻\n【齅】㠯鼻就𦤀也﹝玉篇引論語三齅而作﹞从鼻臭臭亦聲讀若嘼牲心嘼﹝各本嘼作畜非許救切三部﹞\n【鼾】臥息也﹝息鼻息也廣韵曰臥氣激聲許干切﹞从鼻干聲讀若汗﹝矦幹切十四部按古讀平聲﹞\n【鼽】病寒鼻窒也﹝月令民多鼽嚔窒？也﹞从鼻九聲﹝巨鳩切三部﹞\n【齂】臥息也﹝此與尸部㞒音義並同篇韵皆衹云鼻息釋詁云齂息也﹞从鼻隶聲﹝許介切十五部﹞讀若虺\n\n文五\n【皕】二百也﹝即形爲義不言从二百﹞凡皕之屬皆从皕讀若逼﹝逼各本作祕按五經文字皕音逼廣韵彼側切至韵不收李仁甫五音韵諩目錄云讀若逼本注云彼力切皆由舊也？奭字以爲聲在弟五部逼音相近也﹞\n【奭】盛也﹝釋詁赫赫躍躍赫赫舍人本作奭奭常武毛傳云赫赫然盛也按奭是正字赫是假借字小雅路車有奭韎韐有奭毛曰奭赤皃此當作赫赤部云赫火赤皃奭是假借字﹞从大从皕﹝皕與大皆盛意也﹞皕亦聲﹝詩亦切古音讀若郝在五部隸作奭﹞此燕召公名讀若郝﹝三字當在皕亦聲之下﹞史篇名醜﹝此爲召公名徵古說也召公名奭見尙書史記而史篇云名醜史篇之作去周初未遠未審何以乖異敘目云及宣王大史籒箸大篆十五篇漢志史籒十五篇周宣王大史作又云史籒篇者周時史官敎學童書也按省言之曰史篇王莽傳徵天下史篇文字孟康曰史籒所作十五篇也許三偁史篇姚下云史篇以爲姚易也匋下云史篇讀與缶同此云史篇名醜計度其書必四言成文敎學童誦之倉頡爰歷博學實仿其體﹞\n【𡚐】古文奭﹝古文百作？則知皕作？﹞\n文二重一\n【習】數飛也﹝數所角切月令鷹乃學習引伸之義爲習孰﹞从羽白聲﹝按此合韵也又部彗古文作習亦是从習聲合韵似入切七部﹞凡習之屬皆从習\n【翫】習猒也﹝猒飽也此與心部忨音同義近﹞从習元聲﹝五換切十四部﹞春秋傳曰翫歲而愒日﹝左傳．昭元年文按心部忨下引春秋傳忨歲而㵣日當作春秋國語今晉語作忨日而㵣歲﹞\n文二\n【羽】鳥長毛也﹝長毛別於毛之細縟者引伸爲五音之羽晉書樂志云羽舒也陽氣將復萬物孳育"},
{"n":"139-3","t":"而舒生漢志曰羽宇也物聚臧宇覆之爾雅羽謂之桺﹞象形﹝長毛必有耦故竝？？部曰？新生羽而飛也？竝？也王矩切五部﹞凡羽之屬皆从羽\n【翨】鳥之彊羽猛者﹝按當作猛鳥也彊羽轉寫誤耳周禮翨氏掌攻猛鳥以時獻其羽翮此釋周禮故云猛鳥也猛鳥羽必彊故其字从羽此與赤羽尾長皆从羽文法正同大鄭翨讀爲翅翼之翅以是聲支聲皆在十六部翨當即是翅之奇字後鄭以經云獻羽翮則訓翨爲鳥翮是聲鬲聲亦同十六部也翮羽莖舉翮以該羽許與二鄭說異﹞从羽是聲﹝居豉切十六部﹞\n【翰】天雞也﹝也字依御覽補釋鳥鶾天雞鶾本又作翰鳥部鶾訓雉肥翰音者則此作翰是天雞樊光云一名山雞﹞赤羽﹝各本有也非今刪自翨至翠五字皆主謂鳥其鳥彊羽赤羽故其字从羽不从鳥﹞从羽倝聲﹝矦榦切十四部小宛傳云翰高也謂羽長飛高此別一義桑扈文王有聲崧高板傳皆云翰榦也此謂詩以翰爲楨榦字也同音假借﹞逸周書曰﹝此漢志周書七十一篇周史記也以別於尙書之周書故謂之逸周書﹞文翰若翬雉一名鷐風周成王時蜀人獻之﹝文或作大誤王會篇文今本作蜀人以文翰文翰者若皐雞孔晁云鳥有文彩者太平御覽皐作皇郭注爾雅皐作彩許作翬雉疑有誤按許引王會者六魚部周成王時揚州獻鰅魚鳥部周成王時氐羌獻鸞鳥艸部芣苢其實如李令人宜子周書所說禸部周成王時州靡國獻？？馬部？吉皇之乗周成王時犬戎獻之犬部匈奴有狡犬内四條文義略同此此不當有一名鷐風四字橫梗於其中也四字當在蜀人獻之之下一名當作一曰一曰者別一義也常武曰如飛如翰毛云疾如飛摰如翰鄭云翰飛鳥之豪俊也此鷐風曰翰之證釋鳥毛傳皆云晨風鸇也易林晨風文翰竝舉無緣文翰一名鷐風譌舛顯然矣﹞\n【翟】山雉也﹝釋鳥翟山雉郭曰長尾者按郭翰翟二注葢取諸說文邶風右手秉翟毛曰翟翟羽也庸風其之翟也毛曰翟褕翟闕翟翟羽飾衣也周禮王后五路重翟厭翟鄭曰重翟重翟雉之羽厭翟次其羽使相迫按翟羽經傳多假狄爲之狄人字傳多假翟爲之﹞尾長﹝故从"},
{"n":"140-1","t":"羽不入隹部者隹爲短尾鳥緫名又此鳥以尾長爲異也﹞从羽从隹﹝徒歷切古音在二部庸風韵於十六部合韵也﹞\n【翡】赤羽雀也出鬱林﹝漢郡﹞从羽非聲﹝房未切十五部﹞\n【翠】靑羽雀也﹝釋鳥翠鷸郭曰似燕紺色按鳥部鷸下不云翠鳥也﹞出鬱林从羽卒聲﹝七醉切十五部﹞\n【翦】羽生也﹝羽初生如前齊也前古之翦字今之歬字﹞一曰？羽﹝？舊作矢釋器金鏃翦羽謂之鍭骨鏇不翦羽謂之志翦者前也前者？齊也鍭矢前其羽短之使前重志矢不前羽較長喪禮則鍭矢骨鏃異於金鏃志矢無鏃短衞異於骨鏃不前羽按鍭矢前羽謂羽爲翦因之志矢之羽亦謂之翦故云一曰矢羽﹞从羽歬聲﹝即淺切十二部﹞\n【翁】頸毛也﹝山海經天帝之山有鳥黑文而赤翁漢郊祀歌赤鴈集六紛員殊翁襍五采文急就篇鳧翁按俗言老翁者假翁爲公也周禮酒人注假翁爲滃﹞从羽公聲﹝烏紅切九部﹞\n【翄】翼也﹝飛部曰？翄也翼篆文？也﹞从羽支聲﹝施智切十六部﹞\n【𦐊】翄或从羽氏﹝支氏同部魏都賦𦐊𦐊精衞李云說文𦐊亦翅字叔豉反今音祇𦐊𦐊飛貌也按廣韵翄翄飛皃巨支切小雅提提羣飛貌是移切﹞\n【𦑜】翅也﹝小雅如鳥斯革毛云革翼也韓詩作？云翅也毛用古文假借字韓用正字而訓正同廣雅？𦐠翼也魏都賦雲雀踶甍而矯首壯翼摛鏤於靑霄注踶則舉羽翮用勢若將飛而尙住此如鳥斯？之謂許不言詩曰者省文非有意也﹞从羽革聲﹝古翮切古音在一部﹞\n【翹】尾長毛也﹝班固白雉詩發晧羽兮奮翹英射雉賦斑尾揚翹按尾長毛必高舉故凡高舉曰翹詩曰翹翹錯薪高則危詩曰予室翹翹﹞从羽堯聲﹝渠遙切二部﹞\n【翭】羽本也﹝謂入於皮肉者也按詩周禮鍭矢士喪禮作翭矢葢此矢金鏃𠊱物而中如羽本之入肉故假借通用也﹞从羽矦聲﹝乎溝切四部﹞一曰羽初生\n【翮】羽莖也﹝莖枝柱也謂衆枝之柱翮亦謂一羽之柱莖翮雙聲唐風肅肅鴇行毛曰行翮也亦於雙聲求之上文云鴇羽鴇翼故不得以行列釋之也﹞从羽鬲聲﹝下革切十六部﹞\n【𦐛】羽曲也﹝凡從句者皆訓曲釋木曰句如羽喬上句曰喬然則羽曲者謂上句反鄕﹞从羽句聲﹝其俱切古音在四部讀如鉤釋嘼云馬後足皆白翑﹞\n【𦐧】羽之𦐧風﹝𦐧疑當爲幵幵平也羽之幵風謂摶扶搖而上之狀﹞亦古諸矦也﹝此謂有竆后羿邑部曰？夏后時諸矦夷羿國也弓部曰？帝嚳射官夏少康滅之﹞一曰射師﹝淮南書曰雖有羿之知而無所用之高云是堯時羿也能射十日繳大風殺窫窳斬九嬰射河伯之知巧也非有竆后羿按許云一曰射師亦謂堯時羿﹞从羽幵﹝鍇本無聲鉉有葢會意兼形聲也五計切十五部幵合韵也俗作羿﹞\n【翥】飛舉也﹝方言曰翥舉也楚謂之翥郭云謂軒翥也西京賦鳳鶱翥於甍標﹞从羽者聲﹝章庶切五部﹞\n【翕】起也﹝釋詁毛傳皆云翕合也許云起也者但言合則不見起言起而合在其中矣翕从合者鳥將起必斂翼也﹞从羽合聲﹝許及切七部﹞\n【翾】小飛也﹝九歌翾飛兮翠曾按荀子喜則輕而翾假翾爲儇也﹞从羽睘聲﹝許緣切十四部﹞\n【翬】大飛也﹝釋鳥曰鷹隼醜其飛也翬郭云𡔷翅翬翬然疾﹞从羽軍聲﹝許歸切古音在十三部﹞一曰伊雒而南雉五采皆備曰翬﹝釋鳥伊洛而南素質五彩皆備成章曰翬王后禕衣刻繒爲之形而采畫之﹞詩曰有翬斯飛﹝小雅斯干文今詩有作如唐玄度徐鍇說文皆作有按毛詩作有則與如鳥斯革合爲一事翬訓大飛或許所據毛詩如此與鄭不同未可知也鄭云此章四如又云翬者鳥之奇異者則作如顯然翬訓後一義﹞\n【翏】高飛也从羽㐱﹝㐱新生羽而飛也羽毛新生豐滿可以高飛也莊子翏翏謂長風之聲此引伸之義力救切三部匡謬正俗云？古文戮字湯？云予則孥？女按？正？之譌假借字﹞\n【翩】疾飛也﹝魯頌傳曰翩飛皃泰六四翩翩虞曰離飛故翩翩﹞从羽扁聲﹝芳連切古音在十二部﹞\n【翜】捷也﹝釋詁曰際接翜捷也郭云捷謂相接續也按翜捷皆謂敏疾敏疾則際按無痕其義相成也許舉其本義故下云飛之疾也以釋从羽今俗語霎時者當作此止部曰？疾也俗通用捷疌翜㬪韵﹞飛之疾也从羽夾聲讀若濇﹝濇不滑也與歰同義而雙聲讀若濇即讀若歰山洽切七部﹞一曰俠也﹝人部曰俠俜也漢人多用俠爲夾此俠當爲夾或當爲挾﹞\n【翊】飛皃﹝漢郊祀歌神之來泛翊翊甘露降慶雲集師古曰翊音弋入切又音立按翊字本義本音僅見於此經史多假爲昱字以同立聲也釋言曰翌明也尙書五言翌日皆訓明日一言翌室訓明室天寶閒盡改爲翼凡尙書翼字訓敬訓輔與訓明者溷同無別自衞包始漢魏晉唐初皆有翌日無翼日郭璞元應李善引尙書皆作翌日自同其字又同其音以七部立聲之字讀一部異聲之與職切字書韵書承譌襲繆小顏弋入力入之音無有採者矣又吳都賦云翋𦑶廣雅翋𦑶飛也力荅徒合二切翋同翊此亦翊之本義本音也﹞从羽立聲﹝大徐用唐韵與職切非也﹞\n【𦐇】飛盛皃﹝按廣雅翋𦑶即說文之翊𦐇㬪韵字也﹞从羽？﹝鉉曰犯冒而飛是盛也按从？者莊子所云翼若垂天之雲也土盍切八部﹞\n【𦐉】羽盛皃也﹝羽大徐作飛集韵？？羽翼盛﹞从？羽聲﹝侍之切一部﹞\n【翱】翱﹝此複舉字之未刪者﹞翔也﹝釋名翱敖也言敖遊也翔佯也言彷徉也按彷徉徘徊也左傳作方羊方蒲郞切﹞从羽皋聲﹝五牢切二部﹞\n【翔】回飛也﹝釋鳥鳶烏醜其飛也翔郭云布翅翱翔高注淮南曰翼上下曰翱直刺不動曰翔曲禮室中不翔鄭曰行而張拱曰翔此引伸假借也按翱翔統言不別析言則殊高注析言之也夏小正黑鳥浴浴也者飛乍高乍下也此所謂翼上下曰翱也﹞从羽⺸聲﹝似羊切十部按古多讀如羊﹞\n【翽】飛聲也﹝詩釋文引說文羽聲也字林飛聲也此俗以字林改說文之證毛傳云翽翽衆多也此謂鳳飛羣鳥從以萬數毛比傅下文多吉士多吉人爲說許說其字義故不同也﹞从羽歲聲﹝呼會切十五部﹞詩曰鳳皇于飛翽翽其羽﹝大雅文﹞\n【翯】鳥白肥澤皃﹝大雅白鳥翯翯毛傳曰翯翯肥澤也釋文引字林亦云烏白肥澤曰翯毛則言肥澤而白在其中也白部曰㿥鳥之白也何晏賦㿥㿥白鳥翯與㿥音義皆同賈誼書作"},
{"n":"141-3","t":"皜皜孟子作鶴鶴趙注與毛傳合﹞从羽高聲﹝胡角切古音在二部﹞詩曰白鳥翯翯\n【䍿】樂舞㠯羽？自翳其首㠯祀星辰也﹝？同？翳猶覆也周禮舞師云敎皇舞帥而舞旱暵之事注鄭司農云䍿舞蒙羽舞書或爲皇或爲義樂師云有皇舞注故書皇作䍿鄭司農云䍿舞者以羽冒覆頭上衣飾翡翠之羽䍿讀爲皇書亦或爲皇按大鄭從故書作䍿後鄭則從今書作皇云襍五采羽如鳳皇色持以舞許同大鄭惟不云衣飾翡翠羽又不同經文舞旱暵之事而云祀星辰耳葢本賈侍中周官解故○禮注文今攷定﹞从羽王聲讀若皇﹝胡光切十部按此等字小篆皆未必有之專釋古經古文也﹞\n【翇】樂舞執全羽㠯祀社稷也﹝樂師有帗舞有羽舞注故書帗作？皇作䍿鄭司農云？舞者全羽羽舞者析羽社稷以？玄謂帗析五采繒今靈星舞子持之是也按今本脫帗作？三字又將大鄭注？改爲帗非也舞師注亦有脫大鄭及許皆從故書作？以字从羽故知爲全羽後鄭從今書作帗以字从"},
{"n":"142","t":"巾故知析五采繒也﹞从羽犮聲讀若紱﹝文選注引倉頡篇曰紱綬也許無紱字而見於此翇分勿切十五部﹞\n【翿】翳也所㠯舞也﹝釋言曰翢？也？翳也王風毛傳曰翿？也翳也？翢翿同字毛傳本釋言翳也之上當本有？字此熠燿㷠也㷠熒火也之例也陳風傳則約之云翿翳也許本之許無？字者無每部亦無縣部無所入也王風音義曰？俗作纛爾雅音義曰？字又作纛五經文字曰？作纛譌開成石經周禮爾雅正作？今本爾雅音義譌舛葉林宗鈔本不誤？从縣每會意與䋣从糸每會意同从每者如艸之盛也淺人改从毒謂爲諧聲耳郭注爾雅云今之羽葆幢舞者所以自蔽翳王風左執翿陳風值其鷺羽值其鷺翿傳云值持也鷺鳥之羽可以爲翳䍿字下云樂舞以羽？自翳其首皆謂舞也射則用翿旌見鄕射禮喪則天子鄕師執？御匶諸矦匠人執翿御匶周禮注作執翿襍記作執羽葆然則翿也？也羽葆也異名而同實也漢羽葆幢以犛牛尾爲之在乗輿左騑馬頭上或云在衡﹞从羽？聲﹝徒到切古音在三部按釋文多音平聲﹞詩曰左執翿\n【翳】華葢也﹝司馬相如傳曰泰山梁父設壇場望華葢劉歆遂初賦奉華葢於帝側西京賦華葢承辰薛綜曰華葢星覆北斗王者法而作之蔡邕曰凡乗輿車皆羽葢金華爪張衡賦曰羽葢葳㽔葩瑵曲莖又曰樹翠羽之高葢薛綜云羽葢以翠羽覆車葢也按以羽故其字从羽翳之言蔽也引伸爲凡蔽之偁在上在旁皆曰翳﹞从羽殹聲﹝於計切十五部﹞\n【翣】棺羽飾也﹝羽衍文棺飾本周禮周禮喪縫棺飾焉衣翣桺之材檀弓周人牆置翣又飾棺牆置翣鄭曰翣以布衣木如攝與喪大記注漢禮翣以木爲筐廣三尺高二尺四寸方㒳角高衣以白布畫者畫雲氣其餘各如其象柄長五尺車行使人持之而從既窆樹於壙中按翣桺皆棺飾也鄭云以布衣木又引漢禮況之經無用羽明文以其物下垂故从羽也﹞天子八諸矦六大夫四士二﹝禮器曰天子八翣諸矦六翣大夫四翣喪大記君？翣二？翣二畫翣二此諸矦六翣也大夫？翣二畫翣二此大夫四翣也周禮注天子又有龍翣二﹞下𠂹从羽﹝翣者下垂於棺㒳旁如羽"},
{"n":"142-2","t":"翼然故字从羽非眞羽也故居末焉从羽之上當有如羽二字﹞妾聲﹝周禮故書翣作接鄭司農云接讀爲歰引檀弓周人牆置歰春秋傳四歰不蹕接與歰皆假借字也山洽切八部﹞\n文三十四重一\n【隹】鳥之短尾緫名也﹝短尾名隹別於長尾名鳥云緫名者取數多也亦鳥名翩翩者鵻夫不也本又作隹﹞象形﹝職追切十五部﹞凡隹之屬皆从隹\n【雅】楚烏也一名鸒一名卑居秦謂之雅﹝楚烏烏屬其名楚烏非荆楚之楚也鳥部曰𪇬卑居也即此物也酈善長曰按小爾雅純黑返哺謂之慈烏小而腹下白不返哺者謂之雅烏爾雅曰鸒斯卑居也孫炎曰卑居楚烏犍爲舍人以爲壁居說文謂之雅莊子曰雅賈馬融亦曰賈烏按卑居之爲壁居如史記卑耳之山即齊語壁耳之山卑壁同十六部卑俗作鵯音匹非也雅之訓亦云素也正也皆屬假借﹞从隹牙聲﹝五下烏加二切古音在五部﹞\n【隻】鳥一枚也﹝雙下曰隹二枚也隹鳥統言不別耳﹞从又持隹持一隹曰隻持二隹曰雙﹝依韵會訂造字之意隻與雙皆謂在手者既乃泛謂耳之石切古音在五部按此字次第當在？隿以下﹞\n【雒】忌欺也﹝各本作鵋䳢今考爾雅音義當作忌欺釋鳥曰鵅鵋䳢元應引作忌欺釋鳥又曰怪鴟舍人曰謂鵂？也南陽名鉤鵅一名忌欺然則忌欺與怪鴟一物元應以爲關西名訓矦關東名訓狐皆此也按萑部？舊舊畱不云即雒未知許意爲一不鵅即雒字各家音格但今江蘇此鳥尙呼鉤雒鴟雒音同洛則音格者南北語異耳又按自魏黃初以前伊雒字皆作此與雍州渭洛字迥判曹丕云漢忌水改洛爲雒欺世之言也詳水部﹞从隹各聲﹝盧各切五部﹞\n【閵】今閵﹝逗﹞佀鴝鵒而黃﹝今閵鳥名玉篇作含閵﹞从隹𨳌省聲﹝良刃切十二部﹞\n【𨶄】籒文不省\n【巂】巂周﹝逗﹞燕也﹝各本周上無巂此淺人不得其句讀刪複舉之字也釋鳥巂周燕燕？孫炎舍人皆云一物三"},
{"n":"143","t":"名郭景純陸德明誤讀說文滅去一曰二字乃以子巂釋巂周矣巂周子巂異物而同字文選七命鷰髀猩脣李云吕氏春秋曰肉之美者巂燕之髀此燕名巂周之證今本味篇不同﹞从隹山象其冠也﹝冠猶首也﹞㕯聲﹝戸圭切十六部按㕯聲在十五部合韵也曲禮立視五巂借爲規字漢之越巂即此字音髓或以作嶲別之誤﹞一曰﹝巳下別一義﹞蜀王望帝婬其相妻慙亡去爲子巂鳥故蜀人聞子巂鳴皆起曰是望帝也﹝依爾雅音義訂子巂亦曰子規即杜鵑也人化爲鳥固或然之事而常璩曰有王曰杜宇號曰望帝其相開明決玉壘山以除水害遂禪位於開明升西山隱焉時適二月子鵑鳥鳴故蜀人悲子鵑鳥鳴也說略同楊雄蜀王本紀﹞\n【𨾔】𨾔鳥也﹝此與鳥部䲱各物﹞从隹方聲讀若方﹝府良切十部﹞\n【雀】依人小鳥也﹝今俗云麻雀者是也其色褐其鳴節節足足禮器象之曰爵爵與雀同音後人因書小鳥之字爲爵矣月令鴻鴈來賔爵入大水爲蛤高注吕覽曰賔爵老爵也棲宿於人堂宇有似賔客故謂之賔爵又有似雀而色純黃者曰黃雀戰國策云俛啄白粒仰棲茂樹詩所謂黃鳥也﹞从小隹讀與爵同﹝小亦聲也即略切古音在二部﹞\n【猚】猚鳥也﹝也廣韵作名﹞从隹犬聲﹝五佳切古音當在十四部﹞睢陽有？水﹝睢陽前後志皆屬梁國按玉篇邑部？胡灰切睢陽鄕名？即猚字有猚水而後有？鄕也集韵類篇字作？﹞\n【雗】雗鷽也﹝三字一句此與鳥部鶾各物鳥部曰雗鷽山鵲知來事鳥也﹞从隹倝聲﹝侯榦切十四部﹞\n【雉】有十四穜﹝目下文﹞盧諸雉﹝張揖上林賦注曰盧白雉也按上林自謂水鳥然張語必爾雅古說﹞鷮雉﹝各本作喬誤鳥部曰鷮走鳴長尾雉也﹞⺊雉﹝各本作鳪誤鳥部無鳪釋鳥作鳪郭云黃色鳴自呼﹞鷩雉﹝鳥部曰鷩赤雉也又曰鵔鸃鷩也﹞秩秩海雉﹝郭云如雉而黑在海中山上陸曰秩秩本又作失失﹞翟山雉﹝見羽部﹞？雉﹝郭與鵫雉爲一許爲二陸云雗字又作翰﹞卓雉﹝卓今爾雅作鵫郭云今白鵫也江東呼白雗亦名白雉﹞伊雒而南曰翬﹝雒各本作洛誤釋鳥曰伊洛而南素質五彩皆備成章曰翬見羽部﹞江淮而南曰搖﹝釋鳥江淮而南靑質五彩皆備成章曰鷂夫人揄狄鄭云謂衣畫搖者揄衣部作䄖云翟羽飾衣也義同毛傳﹞南方曰？﹝賈逵杜預注左傳？作翟按？與翟韵部相近但上文巳有翟則作？爲得也今爾雅作？﹞東方曰甾﹝今爾雅作鶅﹞北方曰？﹝今爾雅作？﹞西方曰蹲﹝今爾雅作鷷已上十四雉皆見釋鳥﹞从隹矢聲﹝直几切十五部按雉古音同夷周禮雉氏掌殺艸故書作夷氏大鄭从夷後鄭从雉而讀如鬀今本周禮作薙者俗製也左傳五雉爲五工正夷民者也楊雄賦辛雉即辛夷漢地理志南陽雉縣舊音弋爾反江夏下雉縣如淳音羊氏反皆古音也﹞\n【𨿘】古文雉从弟﹝弟聲﹞\n【雊】雄雉鳴也﹝言雄雉鳴者別於？之爲雌雉鳴也小雅雉之朝雊尙求其雌邶風有鷕雉鳴下云雉鳴求其牡按鄭注月令云雊雉鳴也是雊不必系雄？則毛公系諸雌亦望文立訓耳若潘安仁"},
{"n":"143-3","t":"賦雉鷕鷕而朝雊此則所謂渾言不別也顏延年顏之推皆云潘誤用未孰於訓詁之理﹞雷始動雉乃鳴而句其頸﹝乃字依尙書正義補句各本誤雊依小弁正義正夏小正正月雷震雉雊雊也者鳴𡔷其翼也正有必雷雷不必聞唯雉必聞之何以謂之雷震則雉雊相識以雷小正古本依太平御覽藝文類聚訂當如是初學記所引乃徐堅妄改也言雷於鴈雉魚之閒故知雷雉一事也釋雊爲鳴𡔷其翼者讀雊爲敂敂擊也動也雞鳴必𡔷其翼知雉鳴亦必𡔷其翼也許云句其頸與大戴異𡔷其翼句其頸皆狀其鳴也洪範．五行傳曰正月雷微動而雉雊雷通氣也易通卦驗雉雊雞乳在立春節立春在十二月月令季冬雉雊皆謂雷鳴地中時也句音鉤曲也句其頸故字从句﹞从隹句句亦聲﹝古𠊱切四部今鉉本𠊱作矦誤﹞\n【雞】知時畜也从隹奚聲﹝古兮切十六部﹞\n【鷄】籒文雞从鳥\n【雛】雞子也﹝雞子雞之小者也淮南天子以雛嘗黍高曰雛新雞也吕覽注云雛春雡也郭景純言今呼少雞爲？則二注正同王制春薦"},
{"n":"144","t":"韭韭以？？謂少雞古者少雞亦曰？方言雞雛徐魯之閒謂之？子按雛引伸爲凡鳥子細小之偁釋鳥曰生哺？生噣雛﹞从隹芻聲﹝士于切古音在四部﹞\n【鶵】籒文雛从鳥\n【雡】鳥大雛也﹝此與？別而俗通用鷚高注吕覽曰雛春鷚也吳都賦翳薈無？鷚按爾雅音義文選李注引說文同鍇本作天？誤﹞从隹翏聲﹝力救切三部﹞一曰雉之？子爲雡﹝釋鳥字作鷚郭云晩生者﹞\n【離】離黃﹝逗各本無離淺人誤刪如巂周刪巂之比依爾雅音義廣韵補﹞倉庚也﹝豳風毛傳曰倉庚離黃也月令注云倉庚驪黃也釋鳥曰倉庚？黃也又曰？黃楚雀又曰倉庚商庚然則離黃一物四名按說文離？不類廁則不謂一物又按毛傳黃鳥搏黍也不云即倉庚倉庚下亦不云即黃鳥然則黃鳥非倉庚焦氏循云鄭箋稱黃鳥宜食粟又云緜蠻小鳥皃顯非倉庚玉裁謂葢今之黃雀也方言云？黃或謂之黃鳥此方俗語言之偶同耳陸機乃誤以倉庚釋黃鳥﹞鳴則蠶生﹝月令仲春倉庚鳴内宰職曰仲春詔后帥外内命婦始蠶"},
{"n":"144-1","t":"于北郊﹞从隹离聲﹝吕支切古音在十六部今用鸝爲鸝黃借離爲離別也﹞\n【雕】鷻也﹝鳥部曰鷻雕也假借爲琱琢凋零字﹞从隹周聲﹝都僚切二部古音在三部考工記故書雕或爲舟﹞\n【鵰】籒文雕从鳥\n【𨿳】𤸰鳥也﹝左傳如鷹鸇之逐鳥雀釋鳥鷹來鳩郭云來當爲爽按左傳爽鳩氏司宼也杜曰爽鳩鷹也﹞从隹从人﹝鍇曰鷹隨人所指䡮故從人按雁鴈亦从人﹞瘖省聲﹝此七字依韵會訂瘖在七部而？在六部者合韵冣近也於陵切﹞\n【𪇿】籒文𨿳从鳥﹝按？葢古文也小篆從之从隹从瘖省聲籒文則从鳥而應省聲非兼用隹鳥也﹞\n【𨾦】𨿠也﹝今江蘇俗呼鷂鷹盤旋空中攫雞子食之大雅云懿厥婦爲梟爲鴟莊周云鴟得腐鼠是也爾雅有鴟鴞怪鴟茅鴟皆與單言鴟者各物﹞从隹氐聲﹝處脂切十五部﹞\n【鴟】籒文鴟从鳥﹝今多从籒﹞\n【𨿠】鴟也从隹𡍮聲﹝是僞切古音在十七部﹞\n【雃】石鳥一名雝渠一曰精列﹝毛傳曰脊令雝渠也飛則鳴行則搖不能自舍爾釋鳥作？鴒俗字也精列者脊令之轉語﹞从隹幵聲﹝苦堅切十二部﹞春秋傳秦有士？﹝見左傳襄九年按？當是士會之後傳云秦人歸其帑其處者爲劉氏葢處者不皆爲劉氏或？之後乃改氏劉﹞\n【雝】雝渠也﹝渠鳥部作？鉉本同﹞从隹邕聲﹝於容切九部經典多用爲雝和辟雝𣜩作雍﹞\n【雂】雂鳥也﹝廣韵云句喙鳥本字林﹞从隹今聲﹝巨淹切古音在七部﹞春秋傳有公子若雂﹝見左傳昭卄一年若鉉本及唐石經皆作苦﹞\n【雁】雁鳥也﹝此與鳥部鴈別鴈从鳥爲䳘雁从隹爲鴻雁禮舒鴈當作舒雁謂雁之舒者以別於眞雁也舒雁謂之鴈猶舒鳧謂之鶩也經典鴻雁字多作鴈毛傳曰大曰鴻小曰鴈按鴻大也非鳥名﹞从隹从人﹝雁有入道人以爲摯故从人﹞厂聲﹝厂呼旱切雁五晏切十四部﹞\n【𩁟】𩁟黃也﹝三字句𩁟字林省作𨿯又作鵹？黃即離黃見離下？離異部而雙聲故？黃與離黃異名但二字不類廁其說未聞﹞从隹黎聲﹝郞兮切十五部﹞一曰楚雀也﹝一曰謂一名也見釋鳥﹞其色黎黑而黃﹝黎黑皃月令注作驪亦謂黑色﹞\n【雐】雐鳥也从隹虍聲﹝荒烏切五部虧字從此﹞\n【𨾯】牟母也﹝母音無鉉作母誤釋鳥鴽牟母鄭注公食大夫禮月令皆作鴽母無也母與牟無與母皆音同也今二注舛譌蔡邕月令章句鴽爲鶉䳺之屬時則訓注云鴽鶉也李巡云鴽䳺一名鴾母郭云鴽䳺也按内則爾雅皆鶉鴽竝舉則不可云？即鶉也﹞从隹奴聲﹝人諸切五部按經典皆从如聲﹞\n【鴑】𨾯或从鳥\n【雇】九雇﹝逗﹞農桑𠊱鳥扈民不婬者也﹝左傳昭十七年郯子曰五鳩鳩民者也五雉爲五工正利器用正度量夷民者也九扈爲九農正扈民無淫者也皆以同音訓詁鳩民者勼民也夷民者古雉與夷音同也扈民者戸民也杜曰扈止也左傳屈蕩戸之漢書王嘉戸殿門失䦨注皆曰戸止也此扈同戸戸下曰護也﹞从隹戸聲﹝矦古切五部今用爲雇僦字﹞春雇鳻盾夏雇竊玄秋雇"},
{"n":"145","t":"竊藍冬雇竊黃棘雇竊丹行雇唶唶宵雇嘖嘖桑雇竊脂老雇鴳也﹝鳻當从集韵類篇作頒鴳也各本作鷃也今依廣韵與釋鳥合賈服注左皆作鷃鷃按㬪字則當作晏晏鳥聲也一字則當作鴳鳥部曰鴳雇也是也賈侍中云春扈分循相五土之宜趣民耕種者也夏扈竊玄趣民耘苗者也秋扈竊藍趣民收斂者也冬扈竊黃趣民葢藏者也棘扈竊丹爲果驅鳥者也行扈唶唶晝爲民驅鳥者也宵扈嘖嘖夜爲農驅獸者也桑扈竊脂爲蠶驅雀者也老扈鷃鷃趣民收麥令不得晏起者也舍人樊光蔡邕說皆同故皆爲農桑𠊱鳥戸民不淫者少昊之官督民農桑者取其名亦戸民不使淫逸者也﹞\n【𪄮】雇或从雩﹝从鳥雩聲﹞\n【𩿇】籒文雇从鳥﹝今爾雅同籒﹞\n【𨿡】䨄屬也﹝按說文或言屬或言別言屬而別在焉言別而屬在焉言䨄屬則？非䨄也焦氏循曰說文隼下云一曰鶉字鶉即鷻省輈人鳥旟七斿以象鶉火鳥隼爲旟則鶉火之鶉即鷻左傳童謡鶉之賁賁下舉鶉火證之則詩之言奔奔者當亦是鷻"},
{"n":"145-1","t":"惟有縣鶉兮毛特訓爲小鳥乃爲䳺鶉也按内則有鶉羹詩貆特鶉皆謂食物﹞从隹𦎧聲﹝常倫切十三部﹞\n【䨄】？屬也从隹酓聲﹝恩含切七部太平御覽引有一曰牟母四字﹞\n【䳺】籒文䨄从鳥\n【䧴】䧴鳥也﹝漢武帝造鳷鵲觀在雲陽甘泉宫外﹞从隹支聲﹝章移切十六部﹞一曰䧴度﹝未聞或曰葢如長三丈高一丈爲雉度廣以廣度高以高﹞\n【𨾊】鳥肥大𨾊𨾊然也﹝然依韵會補詩傳云大曰鴻小曰鴈當作此𨾊字謂鴈之肥大者也﹞从隹工聲﹝戸工切九部﹞\n【䲨】𨾊或从鳥﹝元應曰䲨古文𨾊聲類以爲鴻鵠之或字﹞\n【𩀼】繳𩀼也﹝繳𩀼者謂縷繫矰矢放散之加於飛鳥也按繖葢字當作此亦取先斂後放也﹞从隹𢽳聲﹝穌旰切十四部﹞一曰飛𢽳也﹝林部曰𢽳分離也﹞\n【隿】繳射飛鳥也﹝經傳多假弋爲之﹞从隹弋聲﹝从弋者如以弋爲的也與職切一部﹞\n【雄】鳥父也从隹厷聲﹝羽弓切古音在六部﹞\n【雌】鳥"},
{"n":"145-2","t":"母也从隹此聲﹝此移切十五十六部﹞\n【䍜】覆鳥令不得飛走也﹝得依廣韵補网部有罩捕魚器也此與罩不獨魚鳥異用亦且䍜非网？之類謂家禽及生獲之禽慮其飛走而籠䍜之故其字不入网部今則罩行而䍜廢矣﹞从网隹讀若到﹝都校切二部﹞\n【雋】鳥肥也﹝各本作肥肉也今依廣韵廣韵不云說文然必說文善本也不言鳥則字何以从隹蒯通著書號曰雋永言其所說味美而長也惟野鳥味可言雋故从弓﹞从弓隹﹝補二字﹞弓所㠯射隹﹝說从弓之意徂沇切十二部﹞長沙有下雋縣﹝前後志同﹞\n【𩁌】飛也从隹隓聲﹝山垂切古音在十七部﹞○\n【魋】如小熊赤毛而黃从隹鬼聲﹝各本無此篆據言部？篆下曰从言魋聲必當有此篆但大徐補入鬼部未當今依爾雅補入隹部獸可言隹也杜回切十五部﹞\n文三十九﹝今補魋則四十重十二\n【奞】鳥張毛羽自奮奞也﹝奞依篇韵補奮奞雙聲字﹞从大隹﹝大其隹也張毛羽故从大﹞凡奞之屬皆从奞讀若睢﹝息遺切十五部按又先晉切﹞\n【奪】手持隹失之也﹝引伸爲凡失去物之偁凡手中遺落物當作此字今乃用脫爲之而用奪爲爭字相承久矣脫消肉臞也徒活切鄭康成說禮記曰編𥳑爛脫脫音奪﹞从又奞﹝又手也持隹而奞少縱即逝也徒活切十五部﹞\n【奮】翬也﹝㬪韵羽部曰翬大飛也雉雞羊絕有力皆曰奮﹞从奞在田上﹝田猶野也方問切十三部﹞詩曰不能奮飛﹝邶風文毛云奮翼即許云張毛羽自奮奞也﹞\n文三\n【雈】𨾦屬﹝𨾦𨿠也釋鳥萑老兔郭云木兔也似鴟鵂而小兔頭﹞从隹从𦫳有毛角﹝說从𦫳之意毛角者首有蔟毛如角也﹞所鳴其民有旤凡萑之屬皆从萑讀若"},
{"n":"146","t":"和﹝當若桓云若和者合韵也萑葦字以爲聲胡官切十四部﹞\n【蒦】規蒦﹝逗﹞商也从又持萑﹝規蒦二字葢古語釋之曰商也葢毛持萑則恐其奪去圖所以處之是曰規蒦乙虢切五部﹞一曰視遽皃﹝矍下云一曰視遽皃蒦與矍形聲皆相似故此義同﹞一曰蒦﹝逗﹞度也﹝度徒故切漢志曰寸者忖也尺者蒦也故蒦爲五度之度鳥飛起止多有中度者故雉蒦皆訓度度高廣皆曰雉﹞\n【彠】蒦或从尋尋亦度也﹝寸部曰度人之㒳臂爲尋八尺也﹞楚辭曰求矩彠之所同﹝見離騷王曰榘法也彠度也高注淮南曰榘方也彠度法也﹞\n【雚】雚爵也﹝三字句爵當作雀雚今字作鸛鸛雀乃大鳥各本作小爵誤今依太平御覽正陸機疏云鸛鸛雀也亦可證陸云似鴻而大莊子作觀雀土部垤下鳥部鳳下皆作鸛係俗改﹞从萑吅聲﹝工奂切十四部﹞詩曰雚鳴于垤﹝豳風文今詩作鸛釋文曰本又作雚﹞\n【舊】？舊﹝逗﹞舊畱也﹝釋鳥怪鴟舍人曰謂鵂？也南陽名鉤鵅一名忌欺"},
{"n":"146-1","t":"按今字爲新舊字﹞从萑臼聲﹝巨救切古音在一部﹞\n【鵂】舊或从鳥休聲﹝按毛詩舊在一部音轉入三部乃別製鵂字音許流切矣角部但云鴟舊﹞\n文四重二\n【𠁥】羊角也﹝玉篇曰𦫳𦫳㒳角皃廣韵曰𦫳𦫳羊角開皃﹞象形﹝知爲羊角者於⺸字知之也﹞凡𦫳之屬皆从𦫳讀若乖﹝工瓦切篇韵又乖買切古音在十六十七部﹞\n【𦮃】戾也﹝犬部曰戾曲也曲則不伸故爲睽離﹞从𦫳？﹝八部曰？分也？𣜩作兆乖从𦫳从兆皆取分背之意各本此下有？古文別此淺人所妄增說詳八部⺊部凡許自注云某古文某者皆見於許書刀部別下未嘗有？古文別之云也？𣜩从北以兆與北形相似也古懷切古音葢在十六部﹞\n【芇】相當也﹝廣韵曰今人賭物相折謂之芇按廣雅芇當也亡殄亡安二切俗本譌作？﹞闕﹝此謂闕其形也从𦫳則知之矣𦫳取㒳角相當从？則不可知也以？从芇聲求之則三直均長﹞讀若宀﹝母官切古音葢在十二部﹞\n文三\n【𥄕】目不正也从𦫳目﹝𦫳者外向之象故爲不正﹞凡𥄕之屬皆从𥄕讀若末﹝模結切十五部﹞\n【瞢】目不明也﹝周禮眡祲六曰瞢注云日月瞢瞢無光也按小雅視天夢夢夢與瞢音義同也又左傳亦無瞢焉小爾雅瞢慙也此引伸之義﹞从𥄕从䀏䀏目數搖也﹝𥄕䀏皆不明之意木空切古音在六部廣韵武登切是也﹞\n【𤊾】火不明也﹝按火當作目淺人所改也假令訓火不明則當入火部矣此部四字皆說目﹞从𥄕从火﹝火易眩故从火﹞𥄕亦聲﹝莫結切十五部﹞周書曰布重𤊾席﹝顧命文今作敷重蔑席蔑衞包又改爲篾俗字也？者蔑之假借字也﹞𤊾席﹝二字今補﹞纖蒻席也﹝纖各本作織今正馬融云蔑纖蒻王肅云蔑席纖蒻苹席則許亦當作纖"},
{"n":"146-3","t":"纖與蔑皆細也？者蔑之假借馬王謂厎席爲靑蒲席則謂蔑席爲纖蒻席許說當同之艸部曰蒻蒲子可以爲苹席也蒲子蒲之幼稚者細於蒲故謂之纖蒻鄭注四席皆謂竹席與馬許不同詳尙書撰異？葢壁中古文蔑葢孔安國以今文字讀之易爲蔑﹞讀與蔑同﹝上文已云𥄕亦聲此專謂？席言﹞\n【蔑】勞目無精也﹝目勞則精光茫然通作眜如左傳公及邾儀父盟于蔑晉先蔑公穀皆作眜是也引伸之義爲細如木細枝謂之蔑是也又引伸之義爲無如亡之命矣夫亦作蔑之命矣夫是也左傳鬷蔑字然明此以相反爲名字也﹞从𥄕从戍人勞則蔑然也﹝說从戍之意戍人冣勞者此十字依廣韵韵會訂莫結切十五部﹞\n文四\n【羊】祥也﹝㬪韵考工記注曰羊善也按？義羑美字皆从羊﹞从𦫳象四足尾之形﹝謂干也與章切十部﹞孔子曰牛羊之字以形舉也﹝許多引孔子言如王士儿黍羊大貉烏皆是也﹞凡羊之屬皆从羊\n【芈】羊鳴也﹝各本中筆直今依五經文字篆韵諩正气出不徑直也﹞从羊象气上出與牟同意﹝凡言某與某同意者皆謂其製字之意同也緜婢切十六部﹞\n【羔】羊子也﹝虞氏注說卦傳爲羊作爲羔云女使也妾與羔皆取位賤鄭本作陽云讀爲養无家女行賃炊爨今時有之賤於妾也二說字異義同武進臧鏞堂曰羔者養之誤也﹞从羊照省聲﹝古牢切二部﹞\n【羜】五月生羔也﹝謂羔生五月者也釋畜毛傳皆云羜未成羊也郭云俗呼五月羔爲羜﹞从羊宁聲讀若煑﹝直吕切五部﹞\n【𦎦】六月生羔也﹝廣雅羍𦎦羜䍻羔也﹞从羊敄聲讀若霚﹝各本作霧說文無今正亡遇切古音在三部﹞\n【羍】小羊也﹝羊當作羔字之誤也羜𦎦皆曰羔羍又小於羔是初生羔也薛綜荅韋昭云羊子初生名達小名羔未成羊曰"},
{"n":"147-1","t":"羜大曰羊長幼之異名初學記引羍七月生羔也藝文類聚引七月生羊也與陸德明孔穎達所據不同似未可信按生民誕彌厥月先生如達毛曰達生也姜嫄之子先生者也此不可通當是經文作羍傳云羍達也先生姜嫄之子先生者也達他達切即滑達字凡生子始生較難后稷爲姜嫄始生子乃如達出之易故曰先生如羍先釋羍後釋先生者欲文義顯箸文法與白華傳先釋煁後釋桑薪正同鄭箋如字訓爲羊子云如羊子之生媟矣尊祖之詩似不應若是且嘼類之生無不易者何獨取乎羊尋箋不云達讀爲羍則知毛詩本作羍毛以達訓羍謂羍爲達之假借也凡故訓傳之通例如此用毛說改經改傳改箋使文義皆不可通則淺人之過而巳﹞从羊大聲讀若𨔶同﹝他末切十五部﹞\n【𦍐】羍或省﹝按此不當从入當是从人大人也故或从人羊有仁義禮之德故从人﹞\n【䍮】羊未卒歲也﹝廣雅吳羊牡一歲曰牯䍮三歲曰羝其牝一歲曰牸䍮三歲曰牂﹞从羊兆聲﹝治小切二部﹞或曰羠羊百斤𠂇又爲䍮﹝羠各本作夷小"},
{"n":"147-2","t":"徐釋以殷紂時夷羊非也今依急就篇顏注正㓺羊易肥故有重百斤左右者﹞讀若春秋盟于洮﹝見僖八年釋文洮他刀反羠䍮音同﹞\n【羝】牡羊也﹝見大雅毛傳﹞从羊氐聲﹝都兮切十五部﹞\n【羒】牡羊也﹝各本作牂羊誤今依初學記正釋嘼羊牡羒郭曰謂吳羊白羝廣韵羒白羝羊也國語土之怪羵羊羵者雌雄未成﹞从羊分聲﹝符分切十三部﹞\n【牂】牝羊也﹝各本作牡羊誤今正釋嘼毛傳内則注皆曰牂牝羊角部觟下云牂羊生角者也羖羊無無角者故詩以童羖爲難牂羊多無角故殊之﹞从羊爿聲﹝按許無爿字五經文字曰爿音牆有所受之也牂則郞切十部﹞\n【羭】夏羊牝曰羭﹝牝各本作牡誤按釋嘼夏羊牝羭牡羖自郭所據牝牡字巳互譌引之者多誤因之竄改說文今正下文夏羊牡曰羖亦有譌作夏羊牝曰羖者牝牡字易互譌而羖必是牡則知羭必是牝爾雅牝羭牡羖猶上文云牡㸮牝牂也急就篇牂羖羯羠䍮羝羭師古曰牂吳羊之牝也羝牂羊之牡也羭夏羊之牝也羖夏羊之牡也此所據說文尙不誤左傳曰攘公之羭杜曰羭美也牝羊美於牡者故内則八珍亦用牂歸藏齊母亦曰㒳壷㒳羭夏羊謂黑羊郭注爾雅云白者吳羊黑者夏羊﹞从羊俞聲﹝羊朱切四部﹞\n【羖】夏羊牡曰羖﹝此牡字大小徐皆不誤今刻大徐本誤牝假令羖是牝則下文安得云犗乎﹞从羊殳聲﹝公戸切五部﹞\n【羯】羊羖犗也﹝羊羖當作羖羊廣雅曰羖羊犗曰羯牛部曰犗者？牛也按小雅俾出童羖鄭云羖羊之性牝牡有角則鄭謂羖羊兼有牡牝與許說殊疑鄭說即郭所云今人便以牂羖名白黑羊也黑羊則名羖牝牡皆角故童羖爲難白羊則名牂牝者多無角故許別言牂羊生角者﹞从羊曷聲﹝居謁切十五部﹞\n【羠】？羊也﹝夏羊犗曰羯吳羊犗曰羠也爾雅說文皆無吳羊之名單言羊則謂白羊也馬部曰？犗馬也貨殖傳其民羯羠不均謂很如羊也﹞从羊夷聲﹝徐？切十五部﹞\n【羳】黃腹羊也﹝見釋嘼﹞从羊畨聲﹝附袁切十四部﹞\n【羥】羊名也从羊巠聲﹝口莖切十一部按初學記引說文楷閒反葢本音隱考工記顅字故書或作牼劉音牼苦顏反皆雙聲合韵也左傳邾子牼卒穀梁作瞯﹞\n【𦎷】羊名从羊𡘺聲汝南平輿有？亭讀若晉﹝春秋蔡滅沈杜預司馬昭皆云平輿有沈亭疑沈亭即？亭也？从？聲？與沈皆七部字也讀若晉之晉疑有誤大徐即刃切篇韵同﹞\n【羸】𤸃也﹝引伸爲凡𤸃之偁又假借爲纍字易羸其角羸其瓶或作纍或作虆其意一也﹞从羊？聲﹝力爲切十六部﹞\n【䍴】羊相䍴？也﹝各本誤今依篇韵補正䍴？㬪韵字猶委積也夏小正三月䍷羊傳曰羊有相還之時其類䍷䍷然其䍴？之謂與﹞从羊委聲﹝於僞切十五部﹞\n【𦎸】羊相䍴𦎸也从羊責聲﹝子賜切十六部﹞\n【羣】輩也﹝若軍發車百兩爲輩此就字之從車言也朋也類也此輩之通訓也小雅誰謂爾無羊三百維羣犬部曰羊爲羣犬爲獨引伸爲凡類聚之偁﹞从羊君聲﹝渠云切十三部五經文字曰俗作群﹞\n【𦎣】羣羊相積也﹝積各本作？今依玉篇﹞一曰黑羊也﹝字林有黫字黑色也左傳左輪朱殷衹作殷許意黑羊曰𦎣借爲凡黑之偁﹞从羊垔聲﹝烏閑切十四部﹞\n【𦍧】羊名蹏皮可㠯割桼﹝未聞﹞从羊此聲﹝此思切按當从廣韵此移切十五十六部﹞\n【美】甘也﹝甘部曰美也甘者五味之一而五味之美皆曰甘引伸之凡好皆謂之美﹞从羊大﹝羊大則肥美無鄙切十五部﹞羊在六畜主給膳也﹝周禮膳用六牲始養之曰六畜將用之曰六牲馬牛羊豕犬雞也膳之言善也羊者祥也故美从羊此說从羊之意﹞美與善同意﹝美？義羑皆同意﹞\n【羌】西戎﹝句按此當有也字商頌自彼氐羌箋云氐羌夷狄國在西方者也王制曰西方曰戎是則戎與羌一也﹞羊穜也﹝各本作从羊人也廣韵韵會史記索隱作牧羊人也學者多言牧羊人爲是其實非也下文言僰焦僥字乃从人東夷字乃从大南方蠻閩字从虫以其蛇穜也北方狄字从犬以其犬穜也東北方貉字从豸以其豸穜也故字皆不从人假令羌字从人牧羊則既人之矣何待僰僥字始从人哉且何不入儿部而入羊部哉是則許謂爲羊穜與蛇穜犬穜豸穜一例各本作牧羊人似取風俗通竄改御覽引風俗通曰羌本西戎卑賤者也主牧羊故羌字从羊人因以爲號按應氏風俗通其語有襲用說文者有竄改說文者其說貉不从豸穜之說亦見御覽則說羌不从羊穜正同今正﹞从羊儿﹝各本作从人从羊誤也今正羊儿者羊穜而人胻也﹞羊亦聲﹝去羊切十部﹞南方蠻閩从虫﹝見虫部南方蠻東南閩越此云南方者槩言之﹞北方狄从犬﹝見犬部﹞東方貉从豸﹝見豸部豸部云北方此云東者謂東北方也﹞西方羌从羊此六穜也﹝上文祇有四穜不得言六或云此當作有謂羌有六穜明堂位爾雅所云六戎也今按亦非文義當云皆異穜也以引下文从人从大之字﹞西南僰人焦僥从人﹝僰人之人賸字焦各本作僬誤僰僥字皆見人部﹞葢在坤地頗有順理之性﹝坤順也在西南此說僰僥字得从人之意﹞唯東夷从大﹝大部曰夷平也从大弓東方之人也﹞大人也﹝天大地大人亦大故"},
{"n":"148-3","t":"大象人形僰焦僥略有人性故進之字从人東夷俗仁故又進之字从大﹞夷俗仁仁者壽有君子不死之國﹝山海經有君子之國有不死民後漢書東夷傳曰仁而好生天性柔順易以道御有君子不死之國焉﹞孔子曰道不行欲之九夷乗桴浮於海﹝見論語公冶長篇子䍐篇﹞有㠯也﹝漢地理志曰東夷天性柔順異於三方之外故孔子悼道不行設桴於海欲居九夷有以也夫自南方蠻閩巳下揔論四夷字各不同之意﹞\n【𡸓】古文羌如此﹝不得其說﹞\n【羑】進善也﹝進當作道道善導以善也顧命誕受羑若馬曰羑道也文王拘羑里尙書大傳史記作牖里﹞从羊﹝羊善也故从羊﹞久聲﹝與久切三部按此字又見厶部曰？古文﹞文王拘羑里在蕩陰﹝蕩各本作湯誤今正水部正作蕩陰漢二志皆云河内郡蕩陰有羑里城西伯所拘音湯﹞\n文二十六重二\n【羴】羊臭也﹝臭者气之通於鼻者也羊多則气羴故从三羊﹞从三羊﹝式連切十四部﹞凡羴之屬皆从羴\n【羶】羴或从亶﹝亶聲也今經傳多从或字﹞\n【羼】羊相廁也﹝釋名曰廁襍也﹞从羴在尸下尸屋也﹝尸者屋之省此說从尸之意初限切十四部﹞一曰相出前也﹝相廁者襍廁而居相出前者突出居前也顏氏家訓曰典籍錯亂皆由後人所羼此相出前引伸之義﹞\n文二重一\n【瞿】？隼之視也﹝隼亦鷻字也知爲鷹隼之視者以从隹䀠知之也吳都賦曰鷹瞵鶚視經傳多假瞿爲䀠見䀠下﹞从隹䀠䀠亦聲凡瞿之屬皆从瞿讀若章句之句﹝古音句讀如鉤別之曰章句之句知許時章句巳不讀鉤矣九遇切四部﹞又音衢﹝鍇本有此三字音當"},
{"n":"149-1","t":"作若﹞\n【矍】隹欲逸走也﹝隹當作隼也當作皃隼欲逸走而未能矍矍然震上六視矍矍馬云中未得之皃人之中未得者如隼之欲逸走也﹞从又持之瞿瞿也﹝瞿瞿各本作矍矍今正又持之而瞿瞿然故其字爲矍﹞讀若詩云穬彼淮夷之穬﹝泮水憬彼淮夷憬下既引之而此作穬假借字也詩釋文則云憬說文作懬音獷今心部懬下佚此文文選注引韓詩則作獷矍在五部讀若从廣聲字者十部與五部同入也九縛切﹞一曰視遽皃﹝前義自鷹隼言後義自人言東都賦西都賓矍然失容善注引驚視皃﹞\n文二\n【雔】雙鳥也﹝按釋詁仇讎敵妃知儀匹也此讎字作雔則義尤切近若應也當也醻物價也怨也宼也此等義則當作讎度古書必有用雔者今則讎行而雔廢矣﹞从二隹凡雔之屬皆从雔讀若？﹝市流切三部﹞\n【靃】飛聲也﹝此字之本義也引伸爲揮霍爲靃靡靃靡音選委切﹞从雨雔﹝各本少此三字今補呼郭切五部俗作霍﹞雨而雔飛者其聲靃然﹝說从雨之意﹞\n【雙】隹二枚也﹝見隹部隻下方言飛鳥曰雙鴈曰乗﹞从雔又持之﹝所江切九部﹞\n文三\n【雥】羣鳥也﹝許善心神雀頌嘉貺雥集﹞从三隹﹝徂合切七部﹞凡雥之屬皆从雥\n【䨊】鳥羣也﹝如𣶒爲水聚﹞从雥𣶒聲﹝烏玄切十二部﹞\n【雧】羣鳥在木上也﹝引伸爲凡聚之偁漢人多假襍爲集﹞从雥木﹝秦人切七部﹞\n【集】雧或省﹝今字作此﹞\n文三重一\n【鳥】長尾禽緫名也﹝釋鳥音義引長尾羽衆禽揔名也按厹部云禽走獸緫名此不同者此依釋鳥二足而羽謂之禽也短尾名隹長尾名鳥析言則然渾言則不別也﹞象形鳥之足佀匕从匕﹝鳥足以一該二能鹿足以二該四都了切二部﹞凡鳥之屬皆从鳥\n【鳳】神鳥也天老曰﹝天老黃帝臣﹞鳳之像也麐前鹿後蛇頸魚尾龍文龜背燕頷雞喙五色？舉﹝麐前鹿後各本作鴻前麐後又魚尾下有鸛顙鴛思四字按爾雅釋文大雅卷阿正義初學記論語疏所引皆作麐前鹿後皆無鸛顙鴛思四字惟左傳正義同今本葢唐人所據原有二本左疏所據非善本也天老對黃帝之言見韓詩外傳今外傳亦無此四字郭氏山海經圖讚曰八象其體五德其文云八象則益爲十者非矣今皆更正五德其文者首文曰德翼文曰順背文曰義腹文曰信膺文曰仁也見山海經﹞出於東方君子之國﹝見羊部羌下﹞？翔四海之外過崐崘﹝崐崘當作昆侖﹞飮砥柱濯羽弱水﹝弱水部作溺﹞莫宿風穴﹝二語見淮南書文選注引許愼曰風"},
{"n":"150","t":"穴風所從出也﹞見則天下大安寧﹝黃帝周成王之世是也﹞从鳥凡聲﹝馮貢切古音在七部荀卿書引詩有鳳有皇樂帝之心當作有皇有鳳與心爲韵﹞\n【𠤈】古文鳳象形﹝象其首及羽翼﹞鳳飛羣鳥從㠯萬數故㠯爲朋黨字﹝此說假借也朋本神鳥以爲朋黨字韋本相背也以爲皮韋烏本孝烏也以爲烏呼子本十一月陽气動萬物滋也人以爲偁凡此四以爲皆言六書假借也朋黨字何以借朋鳥也鳳飛則羣鳥從以萬數也未製鳳字之前假借固已久矣猶習聞鳳至者爲之也六部七部音冣相近故朋在六部蒸登韵小篆鳳入七部侵韵也﹞\n【𪆍】亦古文鳳﹝既象其形矣又加鳥旁葢朋者冣初古文鵬者踵爲之者也莊子書化而爲鳥其名爲鵬崔云古鳳字按莊生寓言故鯤魚子也鵬羣鳥之一也而皆云大不知其幾千里﹞\n【鸞】赤神靈之精也﹝赤各本作亦誤今依藝文類聚埤雅集韵類篇韵會正後漢書注廣韵皆引孫氏瑞應圖曰鸞赤神之精也春秋元命包曰离爲鸞﹞赤色五采﹝謂赤多而五采畢具也後漢書．輿服志鸞雀立衡崔豹古今注五路衡上金雀金雀者朱鳥也或謂朱鳥者鸞也後漢太史令蔡衡曰多赤色者鳳多靑色者鸞其說非是月令鸞路鄭云取有虞氏之車有鸞和之節爲名春言鸞夏言色互文然則鄭不謂鸞鳥青色矣﹞雞形﹝郭注西山經云舊說鸞似雞﹞鳴中五音﹝鑾下曰鈴象鸞鳥聲和﹞頌聲作則至﹝周成王之世是也西山經曰見則天下安寧﹞从鳥䜌聲﹝洛官切十四部﹞周成王時氐羌獻鸞鳥﹝見逸周書王會篇﹞\n【鸑】鸑鷟﹝逗﹞鳳屬神鳥也从鳥獄聲﹝五角切三部﹞春秋國語曰周之興也鸑鷟鳴於岐山﹝周語內史過說韋曰三君云鸑鷟鳳之別名也按三君者侍中賈逵侍御史虞翻尙書僕射唐固也許云鳳屬於賈小異劉逵曰鸑鷟鳳雛也說又異﹞江中有鸑鷟佀鳧而大赤目﹝此言江中鸑鷟別是一物非神鳥或許所記或後人所增不可定也上林賦屬玉吳都賦作鸀？郭璞曰屬玉似鴨而大長頸"},
{"n":"150-2","t":"赤目紫紺色劉逵曰如鶩而大長頸赤目其毛辟水毒陳藏器曰鸀？主治沙蝨短弧蝦？等病能唼病人身出含沙䠶人之沙箭如鴨而大眼赤觜斑玄中記曰水弧者其形蟲也其氣乃鬼也鴛鴦鸑鷟蟾蜍好食之合是四說知鸑鷟即鸀？云似鴨眼赤者亦正與許合﹞\n【鷟】鸑鷟也从鳥族聲﹝士角切三部﹞\n【鷫】鷫鷞也从鳥肅聲﹝息逐切三部﹞五方神鳥也東方發明南方焦明西方鷫鷞北方豳昌中央鳳皇﹝劉昭引叶圖徵云似鳳有四司馬相如傳揜焦明又焦明已翔乎寥廓張揖曰焦明似鳳西方之鳥按西字疑誤左傳唐成公有兩肅爽馬賈逵曰色如霜紈馬融說肅爽雁也其羽如練高首而脩頸馬似之天下稀有高注淮南云鷫鸘長頸綠色似鴈賈馬高等所說葢別一鳥非西方神鳥﹞\n【𪂸】司馬相如說从叜聲﹝按肅叜同在三部鷫？皆可讀如𢯱也葢凡將字如此﹞\n【鷞】鷫鷞也从鳥爽聲﹝所莊切十部﹞\n【鳩】鶻鵃也﹝按今本說文奪譌鳩與雉雇皆本左傳鳩爲五鳩之緫名猶雉爲十四雉之緫名雇爲九雇之緫名也當先出鳩篆釋云五鳩鳩民者也乃後云鶌鳩鶻鵃也鵻祝鳩也秸？尸鳩也鴡王鴡鴡鳩也鴡鳩鳥故別爲類廁之而？爲爽鳩已見於隹部矣度說文古本當如是今本以鳩名專系諸鶻鵃則不可通矣毛詩召南傳曰鳩尸鳩秸鞠也衞風傳曰鳩鶻鳩也月令注曰鳩搏榖也經文皆單言鳩傳注乃別爲某鳩此可證鳩爲五鳩之緫名經傳多假鳩爲逑爲勼辵部曰逑斂聚也勹部曰勼聚也﹞从鳥九聲﹝居求切三部﹞\n【鶌】鶌鳩鶻鵃也﹝鶻鵃二字依爾雅補釋鳥曰鶌鳩鶻鵃小雅宛彼鳴鳩毛曰鳴鳩鶻鵰也衞風于嗟鳩兮無食桑葚毛曰鳩鶻鳩也食桑葚過則醉而傷其性鶻鳩食桑葚毛葢目驗而知鵰與鵃音同郭云今江東亦呼爲鶻鵃似山鵲而小短尾青黑色多聲即是此也舊說及廣雅皆云班鳩非也按此郭注見左正義今本不完左傳鶻鳩氏司事也鶻鳩春來冬去而多聲故詩小宛謂之鳴鳩若陳風魯頌之鴞毛皆謂惡聲之鳥則必鉤雒之類而非司事之鳥矣﹞从鳥屈聲﹝九勿切十五部﹞\n【鵻】祝鳩也﹝小雅翩翩者鵻釋鳥鵻其鳺鴀毛傳曰鵻夫不也南有嘉魚傳曰鵻壹宿之鳥左傳祝鳩氏司徒也杜曰祝鳩䳡鳩也䳡鳩孝故爲司徒主敎民樊光注爾雅亦云孝故爲司徒郭云今䳕鳩也按䳕鳩今俗呼爲勃姑䳕勃語之轉䳕即爾雅之夫不也﹞从鳥隹聲﹝詩釋文鵻音隹本又作隹按釋鳥直作隹職追切十五部大徐思允切﹞\n【隼】鵻或从隹一﹝从一者謂壹宿之鳥也箋云壹宿者壹意於其所宿之木也毛詩爾雅音義云鵻本作隹葢是本作？轉寫譌之耳廣韵及大徐鵻思允切未爲非也﹞一曰鶉字﹝按此鶉字即鷻字轉寫混之詩四月鶉陸德明釋文云字或作？可證毛詩㒳言隼俱無傳四月匪？匪鳶傳曰？雕也葢隼人所習知故不詳其名物隼與？當是同物而異字異音隼當在十五部？當在十三部也祝鳩與？異物而同字同音豈因鳩鷹互化而謂爲一物與依鄭則？化布非雕　祝鳩也○按陽湖莊氏述祖依韵會作一曰？子證之以兩京賦薛解云隼小鷹也余始從其說繼思作一曰？字爲是異字同義謂之轉注異義同字謂之假借隼與？同音同字是亦假借也謂隼亦即？字也此外䖵部？下一曰螟字謂？亦即螟字大部？下或曰拳勇字謂？亦即拳字也此三條一例今本鳥部或作？子䖵部作螟子者失之﹞\n【鶻】鶻鵃也﹝按鶻鵃二篆宜蒙鶌篆類廁乃中隔以祝鳩豈轉寫倒易與小宛釋文云鵰字林作鵃云骨鵃小種鳩也不云說文作鵃而係字林且字林鶻作骨豈鶻鵃二篆說文本無而後人益之與﹞从鳥骨聲﹝古忽切十五部﹞\n【鵃】鶻鵃也从鳥舟聲﹝張流切三部按鶻音骨鵃郭音嘲釋文音陟交反凡鳥名多取其聲爲之郭云今江東亦呼爲鶻鵃正謂江東皆呼骨嘲而定此音也﹞\n【𪈓】秸𪈓﹝逗﹞尸鳩也﹝秸各本作桔今依廣韵韵會說文無此字即稭字也釋鳥曰鳲鳩鴶鵴毛傳尸鳩秸鞠也字異音同方言作結誥擊榖郭云今之布榖也江東呼爲穫榖按今之郭公也以榖雨後鳴古名今名皆像似其音爲之左傳曰鳲鳩氏司空也召南序云德如尸鳩曹風傳云尸鳩之養其子朝從上下莫從下上平均如一月令仲春鷹化爲鳩鄭云鳩搏榖也季"},
{"n":"151-2","t":"春鳴鳩拂其羽鄭云鳩鳴飛翼相擊趨農急也鄭意鳴鳩即搏榖鳴鳩猶鳩鳴也與蔡邕孫炎謂此鳴鳩爲鶻鵃不同﹞从鳥𥱩聲﹝居六切三部﹞\n【鴿】鳩屬也﹝鳩之可畜於家者狀全與勃姑同﹞从鳥合聲﹝古沓切七部﹞\n【鴠】渴鴠也﹝月令作曷旦坊記作？旦鄭云夜鳴求旦之鳥方言作䳚鴠鶡鴠廣志作侃旦皆一語之轉此渴旦當同月令作曷旦淺人改之誤用渴爲飢㵣字耳太平御覽引鴠可旦也冣爲古本曷旦可旦鳥語如此故云求旦之鳥﹞从鳥旦聲﹝得案切十四部﹞\n【鶪】伯勞也﹝夏小正作百鷯月令注作博勞詩箋作伯勞古音同也鶪夏小正孟子作鴂乃雙聲假借字小正月令皆云五月鳴惟豳風曰七月鳴鶪左傳曰伯趙氏司至者也﹞从鳥狊聲﹝古？切十六部﹞\n【𩀎】鶪或从隹\n【𪅡】天蘥也﹝𪅡今本作鷚蘥今本作鸙宋本李燾本作𪅡作龠釋鳥鷚天鸙釋文曰鷚字又作𪅡？說文作蘥今從之玉篇鸙天蘥也許無鸙字郭云大如鷃雀色似鶉好高飛作聲今江東名之天鷚音綢繆之繆按此與隹部雡"},
{"n":"151-3","t":"異義﹞从鳥翏聲﹝力救切三部陸云說文力幼反本音隱﹞\n【𪇬】卑居也﹝見隹部雅下卑音壁﹞从鳥與聲﹝羊茹切五部﹞\n【鷽】？鷽﹝逗﹞山鵲﹝句﹞知來事鳥也﹝隹部雗下但云雗鷽此乃足之淮南書乾鵠知來而不知往高曰乾鵠䧿也人將有來事憂喜之徵則鳴此知來也知歲多風卑巢於木枝人皆探其𡖉故曰不知往也乾讀如乾燥之乾鵠讀告退之告太平御覽引乾鵲知來而不知往此修短之分也注乾鵲鵲也見人有吉事之徵則修修然凶事之徵則鳴啼而知來歲多風則巢於下枝而童子乃探其𡖉而不知各有所能故曰修短之分也此正文作乾鵲與高本作乾鵠異注亦小異必是許注玉裁謂釋鳥鷽山鵲未嘗云雗鷽也高許注淮南皆曰鵲也未嘗云山鵲也廣雅亦云鳱鵠鵲也不云山䧿然則釋鳥鷽山鵲爲一物說文當云雗鷽䧿也爲一物今本山字淺人依爾雅增之避太歲知來歲風知人憂喜知行人將至此正今之喜䧿其性好晴故曰乾䧿雗乾䧲同鷽鵠同射有正鵠正之言正鵠之言較較者直也非取名於鳱鵠也鳱鵠非小而難中"},
{"n":"152","t":"之鳥也﹞从鳥學省聲﹝胡角切三部﹞\n【雤】鷽或从隹\n【𪆩】𪆩鳥﹝𪆩字今補﹞黑色多子﹝山海經其獸多鹿𪊨就郭引廣雅𪆩雕也李將軍傳是必射雕者服虔曰雕一名鷲黑色多子可以其毛作矢羽按廣雅？鶚䳻鷲雕也統言之許雕？爲一？爲一鶚爲一析言之﹞師曠曰南方有鳥名曰羌𪆩黃頭赤目五色皆備﹝此別一鳥名羌𪆩非𪆩也藝文志小說家有師曠六篇豈許所偁與今世有禽經係之師曠其文理淺陋葢因說文此條而僞造吳都賦彈鸞鶁劉注引師曠曰云云葢本說文不知字何以作鶁李音京廣韵十二庚有鶁字注羌鶁也元應書引說文赤目作赤咽﹞从鳥就聲﹝疾僦切三部﹞\n【鴞】鴟鴞﹝逗鴟當作？？？也？鴞則爲寧鴂？舊則爲舊畱不得舉一？字謂爲同物又不得因鴞與梟音近謂爲一物又不得因？鴞與鴟鵂音近謂爲一物也？舊不可單言？？鴞不可單言鴞凡物以兩字爲名者不可因一字與他物同謂爲一物﹞寧鴂也﹝釋鳥鴟鴞鸋鴂豳風毛傳同方言曰桑飛有工爵過鸁女匠鸋鴂懱爵諸名陸璣曰鴟鴞似黃雀而小取茅秀爲窠以麻紩之如刺襪然或謂之襪爵按郭氏因一？字謂寧鴂必？屬後人㴱信之者謂此鳥呼既取我子之鳥而告之耳不知鳥名多自𧦝開端一句正是鳥聲﹞从鳥号聲﹝于嬌切二部按今人讀許嬌切非﹞\n【鴂】寧鴂也﹝小正孟子借鴂爲鶪離騷恐鵜鴂之先鳴楊雄作鷤䳏或釋爲子規或釋爲伯勞未得其審而廣韵乃合鸋鴂鶗鴂爲一物凡物名因一字相同而溷誤之類如此﹞从鳥夬聲﹝古穴切十五部﹞\n【䳳】鳥也﹝廣韵曰小鳥名﹞从鳥祟聲﹝辛聿切十五部﹞\n【䲱】澤虞也﹝釋鳥鶭澤虞釋文鶭本或作鴋說文作䲱郭云今婟澤鳥常在澤中有象主守之官按此釋澤虞之意謂若周禮之澤虞也楊雄云䲩鳩或謂之鶭鸅葢尸鳩之一名耳孫氏乃援以注爾雅之鴋澤虞不知其𣃔句本異﹞从鳥方聲﹝分㒳切十部此不得牽合鷝鴋﹞\n【𪇲】𪇲鳥也﹝𪇲之言？也小鳥名也篇韵皆云小雞﹞从鳥𢧵聲﹝子結切十五部﹞\n【𪄭】𪄭鳥也从鳥桼聲﹝親吉切十二部﹞\n【䳀】鋪豉也﹝二徐上字皆作鋪宋刻鉉本李燾本不作餔也爾雅作餔釋鳥䳀餔豉此必鳥聲如云鋪豉自郭氏巳未詳矣﹞从鳥失聲﹝徒結切十二部﹞\n【鶤】鶤雞也﹝釋鳥雞三尺爲鶤郭曰陽溝巨鶤古之名雞釋文字或作鵾九辯鵾雞啁哳而悲鳴王云奮翼鳴呼而低昂王正謂雞三尺者也高注淮南曰鶤雞鳳皇別名張揖注上林賦曰昆雞似鶴黃白色則非釋鳥所云矣許意不謂雞嘼亦不謂鳳皇故其字廁於此葢與張說同也﹞从鳥軍聲讀若運﹝古渾切十三部﹞\n【𪁾】𪁾鳥也﹝各本𪇲𪄭𪁾等字皆刪今補三字句疑即釋鳥之鴢頭﹞从鳥芺聲﹝烏浩切二部﹞\n【䳔】䳔鳥也从鳥𦥑聲﹝居玉切三部﹞\n【𪆄】𪆄𪃐﹝逗﹞桃蟲也﹝桃蟲見周頌釋鳥曰桃蟲鷦其雌鴱毛傳亦云桃蟲鷦也鳥之始小終大者箋云鷦之所爲鳥題肩也或曰鴞按單呼曰鷦絫呼曰？？？？謂其小也取義於焦眇也桃蟲之桃亦取兆聲謂其小列子盜驪之馬廣雅作駣𩥴荀卿戰國策作纖離郭注穆天子傳云爲馬細頸此桃訓小之證也郭注爾雅云俗呼爲巧婦注方言云桑飛即鷦鷯也今亦名爲巧婦按許意巧婦者其所謂？鴞寧鴂也鷦鷯者其所謂？？也許二之郭一之陸機疏分別與許合﹞从鳥焦聲﹝即消切二部﹞\n【𪃐】𪆄𪃐也从鳥眇聲﹝眇小也亡沼切二部﹞\n【𪅳】鳥少美長醜爲𪅳離﹝邶風瑣兮尾兮畱離之子毛云畱離鳥也少好長醜釋鳥曰鳥少美長醜爲？鷅？與畱鷅與離皆同也詩字本作畱爾雅注及音義可證詩音義則淺人改易之按此詩以少好長醜比衞臣始有小善終無成功陸疏乃謂流離䲷也其子長大還食其母絕非爾雅毛鄭許諸君意也﹞从鳥畱聲﹝力求切三部﹞\n【𪅀】𪄿鳥也﹝今爲難易字而本義隱矣﹞从鳥堇聲﹝那干切十四部按堇聲在十三部合韵也﹞\n【難】𪄿或从隹﹝今難易字皆作此﹞\n【𩁪】古文𪄿\n【𩁳】古文𪄿\n【𩀙】古文𪄿\n【鶨】欺老也﹝釋鳥鶨䳢老下云鳸鴳按許上文說九雇既云老雇鴳也則以老下屬與賈逵樊光同此"},
{"n":"153","t":"以老上屬下云鴳雇也復與舍人李巡孫炎同葢兩從未定也欺老未詳何鳥﹞从鳥彖聲﹝丑絹切十四部﹞\n【𪁑】？鳥也﹝玉篇水鳥也﹞从鳥兌聲﹝弋雪切十五部﹞\n【𩿢】？鳥也﹝篇韵皆云水鳥黑色﹞从鳥主聲﹝天口切四部﹞\n【𪂆】？鳥也﹝廣韵鳥似翠而赤喙玉篇作鴖作？﹞从鳥昏聲﹝武巾切古音在十三部﹞\n【鷯】刀鷯﹝逗﹞剖葦﹝句釋鳥鳭鷯剖葦鳭者刀之俗字郭云好剖葦皮食其中蟲因名云按爾雅說文之剖葦自是刀鷯之別名今本說文食其中蟲四字淺人用郭注羼入也能剖葦故名刀鷯刀與剖義相應改刀爲鳭讀丁堯切非也玉篇云鷦鷯亦作？鷯其說尤誤鷦鷯爲小鳥刀鷯則不甚小觀郭云似雀靑斑長尾則大於？？可知也﹞食其中蟲﹝四字當刪﹞从鳥尞聲﹝洛蕭切二部﹞\n【鶠】鶠鳥也其雌皇﹝釋鳥鶠鳳其雌皇說者便以鳳皇釋之據許則有鳥名鶠鳳非可以鳳釋鶠也鳥字葢鳳之誤三字一句﹞从鳥匽聲﹝於幰切十四部﹞一曰鳳皇也﹝此別一義與說爾雅者同﹞\n【鴲】瞑鴲也﹝廣韵曰小靑雀也按廣韵葢謂即竊脂﹞从鳥旨聲﹝旨夷切十五部﹞\n【鵅】烏？也﹝見釋鳥郭云水鳥也按此與隹部雒音同義別﹞从鳥各聲﹝盧各切五部﹞\n【鸔】烏鸔也从鳥㬥聲﹝蒲木切古音在二部﹞\n【鶴】鶴鳴九皐聲聞于天﹝鶴字今補此見詩小雅毛曰皐澤也言身隱而名著也爾雅無鶴故偁詩後人鶴與鵠相亂﹞从鳥隺聲﹝下各切古音在二部﹞\n【鷺】白鷺也﹝釋鳥曰鷺舂鋤周頌魯頌傳曰鷺白鳥也按大雅白鳥翯翯白鳥謂鷺傳不言者人所共知也漢人謂鷺爲白鳥也於頌則以人所知說其所不知此傳注之體也陸氏疏云好而潔白故謂之白鳥此白鷺當作白鳥許之例多因毛傳也舂鋤者謂其狀俯仰如舂如鋤﹞从鳥路聲﹝洛故切五部﹞\n【鵠】黃鵠也﹝黃各本作鴻今依元應書李善西都賦注正戰國策黃鵠游於江海淹於大沼奮其六翮而陵淸風賈生惜誓曰黃鵠一舉兮知山川之紆曲再舉兮知天地之圜方凡經史言鴻鵠者皆謂黃鵠"},
{"n":"153-2","t":"也或單言鵠或單言鴻﹞从鳥告聲﹝胡沃切三部﹞\n【鴻】鴻﹝逗此複舉字之未刪者﹞鵠也﹝黃鵠一名鴻豳風鴻飛遵渚毛曰鴻不宜循渚鴻飛遵陸毛曰陸非鴻所宜止按鄭箋衹云鴻大鳥不言何鳥學者多云雁之大者夫鴻雁遵渚遵陸亦其常耳何以毛云不宜以喻周公未得禮正謂一舉千里之大鳥常集高山茂林之上不當循小州之渚高平之陸也經傳鴻字有謂大雁者如曲禮前有車騎則載飛鴻易鴻漸于磐是也有謂黃鵠者此詩是也單呼鵠絫呼黃鵠鴻鵠黃言其色鴻之言𨾊也言其大也故又單呼鴻雁之大者曰鴻字當作䲨而假借也﹞从鳥江聲﹝戸工切九部﹞\n【𪀖】秃𪀖也﹝小雅毛傳鶖禿鶖也張尙對孫皓曰鳥之大者有禿鶖古今注曰扶老秃秋也大者頭高八尺李時珍說其形甚詳云頭項皆無毛此其偁禿之故乎﹞从鳥尗聲﹝七由切三部尗聲秋聲同在三部也﹞\n【鶖】𪀖或从秋﹝秋聲﹞\n【鴛】鴛鴦也﹝小雅傳曰鴛鴦匹鳥也古今注曰雌雄未嘗相離按鸂𪀦者鴛鴦屬也﹞从鳥夗聲﹝於袁切十四部﹞\n【鴦】鴛鴦也﹝二字雙聲﹞从鳥央聲﹝於良切十部﹞\n【鵽】鵽鳩也﹝釋鳥鵽鳩郭連下文宼雉爲一物釋鳥宼雉泆泆郭云即鵽鳩也據許不云宼雉也則許讀不同郭也郭云鵽大如鴿出北方沙漠地俗名突厥雀按南都賦歸雁鳴鵽黃稻鱻魚以爲勺藥若莊子逸篇云青鵽愛子忘親此必別是一物也﹞从鳥叕聲﹝丁刮切十五部﹞\n【𪂚】蔞䳘也﹝釋鳥鵱鷜鵝郭云今之野鵝按篇韵皆以鵱鷜爲句許作蔞而下屬則古讀不同蔞䳘鳥名今不定爲何鳥也論衡云蛢彈雀則失鷜﹞从鳥坴聲﹝力竹切三部按？篆鍇本在部末﹞\n【鴚】鴚䳘也﹝三字句方言鴈自關而東謂之鴚䳘南楚之外謂之䳘或謂之鶬鴚廣雅𪀉鵞倉𪀉鴈也本此按楊張所云鴈者鴻雁也許以鴻雁字系隹部此不云鴚䳘雁也知許意不爲鴻雁鴚字亦作鴐大玄作鴚䳘子虛上林反離騷南都賦皆作駕鵞古作駕山海經駕鳥魯大夫榮駕鵞皆即駕鵞也古加聲與可聲同音張揖注上林賦曰駕鵞野鵞也然則非家鵞亦非鴻雁鴻雁屬也許意當同○魯大夫榮駕鵞左傳漢書皆作駕與山海經同毛居正云从馬誤毛非也釋文宋刊皆作駕通志堂乃於定元年改作駕﹞从鳥可聲﹝古俄切十七部爾雅音義曰說文音河郭音加﹞\n【䳘】鴚䳘也从鳥我聲﹝五何切十七部﹞\n【鴈】䳘也﹝鴈與雁各字䳘與鴚䳘各物許意隹部雁爲鴻雁鳥部鴈爲䳘鴚䳘爲野䳘單呼䳘爲人家所畜之䳘今字雁鴈不分久矣禮經單言鴈者皆鴻雁也言舒鴈者則䳘也爾雅舒鴈鵝是也李巡云野曰鴈家曰鵝鵝謂之舒鴈者家養馴不畏人飛行舒遟也是則當作舒雁謂雁之舒者也雁在野䳘爲家雁也儀禮出如舒鴈不言如鴈内則舒鴈翠別於下文鴈腎䳘之名舒鴈顯然而某氏注爾雅云在野舒翼飛遠者爲鴈以爾雅舒鴈爲一物鵝爲一物非是䳘固有單呼鴈者如莊子命豎子殺鴈而烹之謂䳘也王褒僮約云鴈鶩百餘者爲䳘鴨別於上文云繳鴈彈鶩者爲雁鳧葢雁鴈不分久矣許當云鴈舒雁也舒雁䳘也文乃備﹞从鳥人﹝䳘依人故同？從人﹞厂聲﹝厂呼旱切鴈五晏切十四部﹞\n【鶩】舒鳧也﹝几部曰舒鳧鶩也與釋鳥同舍人李巡云鳧野鴨名鶩家鴨名許於鳧下當云鳧水鳥也舒鳧鶩也文乃備左傳疏云謂之舒鳧者家養馴不畏人故飛行遟別野名耳某氏注云在野舒飛遠者爲鳧非是詞章家鳧亦呼鶩此如今野人雁亦呼雁䳘也春秋？露張湯問祠宗廟或以鶩當鳧可用否仲舒曰鶩非鳧鳧非鶩也以鶩當鳧名實不相應以承大廟不可此舒鳧與鳧之判廣雅云鳧鶩𪁗也此統言而未析言之也﹞从鳥敄聲﹝莫⺊切三部﹞\n【鷖】鳧屬也﹝大雅鳧鷖傳曰鳧水鳥也鷖鳧屬也按此謂鳧屬非謂舒鳧屬也周禮王后之五路安車彫面鷖緫故書鷖或爲繄鄭司農云繄讀爲鳧鷖之鷖鷖緫者靑黑色以繒爲之按於此知此鳥靑黑色也陸孔皆引倉頡解詁曰鷖鷗也一名水鴞許云鷗水鴞而不云鷖鷗也則許不謂一物也鳧屬者似鳧而別其釋鳥之鸍沈鳧乎﹞从鳥殹聲﹝烏雞切十五十六部﹞詩曰鳧鷖在梁﹝梁當作涇大雅文﹞\n【𪃈】𪃈？﹝逗﹞鳧屬﹝南都賦其鳥則有𪃈鶂鸊鶙李引說文曰𪃈鶂鳧屬按鶂皆？之誤故李音雅札反與集韵牛轄切同若鶃則五歷切在今錫韵不相謀"},
{"n":"154-2","t":"也﹞从鳥契聲﹝古節切十五部李善苦札切廣韵古黠切﹞\n【𪇷】？𪇷也从鳥辥聲﹝魚列切十五部集韵牛轄切﹞\n【䴌】水鳥也﹝史記上林賦說水鳥有煩鶩徐廣曰煩鶩一作番？按矛聲敄聲之字音轉多讀如蒙賦文當依此本﹞从鳥蒙聲﹝莫紅切九部﹞\n【鷸】知天將雨鳥也﹝釋鳥翠鷸李巡樊光郭璞皆云一鳥許於羽部曰翠靑羽雀也合此條知其讀不同各爲一鳥﹞从鳥矞聲﹝余律切十五部﹞禮記曰知天文者冠鷸﹝引禮記者漢志百三十一篇中語也左傳鄭子臧出奔宋好聚鷸冠鄭伯聞而惡之使盜殺之君子曰服之不衷身之災也詩曰彼己之子不稱其服子臧之服不稱也夫云不稱者正謂子臧不知天文而冠聚鷸也獨𣃔曰建華冠形制似縷鹿記曰知天文者服之鄭子臧聚鷸冠前圜此則是也司馬彪輿服志引記曰知天者冠述知地者履絇莊子鷸一作鶐然則述者鶐之省毛傳遹述也古音同也說苑知天道者冠鉥知地道者履蹻則又假鉥蹻爲鶐絇字小顏說禮之衣服圖謂爲術氏冠亦以"},
{"n":"154-3","t":"古音同耳﹞\n【𪈄】鷸或从遹\n【𪇊】𪇊鷈也﹝釋鳥鷉須鸁按單呼曰鷈絫呼曰𪇊鷈方言野鳧其小而好𣳚水中者南楚之外謂之鷿鷉大者謂之鶻鷉南都賦作鸊鶙﹞从鳥辟聲﹝普擊切十六部﹞\n【鷈】𪇊鷈也从鳥虒聲﹝土雞切十六部按？？𪇊鷈皆曡韵﹞\n【𪈒】𪈒鷀也﹝釋鳥鶿鷧郭云即鸕鶿也按今江蘇人謂之水老鴉畜以捕魚？者謂其色黑也鷀者謂其不𡖉而吐生多者生八九少生五六相連而出若絲緒也有單言？者上林賦箴疵鵁盧南都賦鵾鸕是也有單言鷀者釋鳥是也﹞从鳥盧聲﹝洛乎切五部﹞\n【鷀】𪈒鷀也从鳥茲聲﹝疾之切一部﹞\n【𪆖】鷀也从鳥壹聲﹝乙冀切十五部﹞\n【𪀐】𪀐鵖也﹝釋鳥鵖鴔戴鵀郭云鵀即頭上勝今亦呼爲戴勝按說文倒之曰？鵖疑當從爾雅鵖戴一音也？鵀勝一音也吕覽作任勝與任六部七部合音冣近方言又謂之戴南月令戴勝降於桑鄭云戴勝織紝之鳥郭注方言云勝所以纏紝按木部云榺機持經者糸部云紝機縷也此鳥之首"},
{"n":"155","t":"文有如纏機縷之榺故曰戴勝方言又謂之？鶝鵖？之雙聲也﹞从鳥𣥄聲﹝平立切七部﹞\n【鵖】𪀐鵖也从鳥皀聲﹝彼及切七部﹞\n【鴇】鴇鳥也﹝鴇見詩禮記陸疏曰連蹄性不樹止﹞肉出尺胾﹝未聞按内則鵠鴞判謂脅側薄肉也鵠或爲鴇鴇胖在不利人之列此云出尺胾者葢謂去此尺胾不食其餘可食﹞从鳥？聲﹝博好切古音在三部﹞\n【䳈】鴇或从包﹝古？聲包聲同在三部管子周禮注皆作𪀀﹞\n【𪆫】雝？也﹝見隹部？下﹞从鳥渠聲﹝強魚切五部﹞\n【䳼】水鴞也﹝山海經注曰鷗水鷂也按列子作漚﹞从鳥區聲﹝鳥矦切四部﹞\n【䳁】䳁鳥也从鳥犮聲讀若撥﹝蒲達切十五部﹞\n【𪅟】𪅟鳥也﹝上林賦說水鳥有庸渠史記作？？郭曰？？似鶩灰色而雞足一名章渠吳都賦？？劉注同郭李善音庸渠按此鳥本單呼？也﹞从鳥庸聲﹝余封切九部﹞\n【鶃】鶃鳥也﹝字見春秋經文十六年水鳥也博物志曰鷁雄雌相視則孕或曰雄"},
{"n":"155-1","t":"鳴上風雌鳴下風薛綜曰鷁首者船頭象鷁鳥厭水神按今字多作鷁﹞从鳥兒聲﹝五歷切十六部﹞春秋傳曰六鶃退飛﹝三傳皆同今皆左兒右鳥﹞\n【鷊】鶃或从鬲﹝兒聲鬲聲益聲皆十六部也﹞\n【𪁌】司馬相如鶃从赤﹝按赤聲古音在五部而用爲鶃字者合韵也葢凡將篇如此作今上林賦濯鷁牛首衹作鷁﹞\n【鴺】鴺胡﹝逗﹞污澤也﹝釋鳥鵜鴮鸅毛傳鵜洿澤鳥也按今爾雅多俗字毛詩作洿澤是也鄭注表記云鵜鵜胡污澤也污澤善居泥水之中許鄭皆云鵜胡爾雅毛詩不言胡者此鳥本單呼鵜以其胡能抒水故又名鵜胡也國語盛以鴟夷而投之於江惟宋明道二年本作鴟鴺注云鴟鴺革囊按陸疏云鵜胡頷下胡大如數升囊若小澤中有魚便羣共抒水滿其胡而棄之令水竭盡乃共食之故曰淘河然則此革囊名鴺亦取能容受之意應劭注漢書曰取馬革爲鴟夷鴟夷榼形而楊雄酒箴曰鴟夷滑稽腹如大壷盡日盛酒人復借酤師古曰鴟夷韋囊以盛酒即今鴟夷幐也然則凡作夷者皆鴺之省云鴟夷者謂其如鴟之"},
{"n":"155-2","t":"貪如鴺之善受也古音鴺讀同夷﹞从鳥夷聲﹝杜兮切十五部﹞\n【鵜】鴺或从弟﹝今字多作鵜﹞\n【鴗】天狗也﹝見釋鳥郭曰小鳥也靑似翠食魚江東呼爲水狗按今所在園池有之謂之魚狗亦謂之魚虎﹞从鳥立聲﹝力入切七部﹞\n【鶬】麋鴰也﹝見釋鳥郭云今呼鶬鴰師古曰今關西呼爲鴰鹿山東通謂之鶬鄙俗名爲錯落司馬彪云鶬似鴈而黑﹞从鳥倉聲﹝七岡切十部﹞\n【𩀞】鶬或从隹\n【鴰】麋鴰也从鳥𠯑聲﹝古活切十五部﹞\n【𪁉】𪁉𪂴也﹝三字句釋鳥？鵁鶄職方氏楊州其畜宜鳥獸鄭云孔雀鸞鵁鶄犀象之屬史記上林賦？𪂴漢書作交精爾雅音義曰本亦作交精﹞从鳥交聲﹝古肴切二部﹞一曰？？也﹝此謂？𪂴一名？？元應書作一名？？按上林賦既云交精旋目又云箴疵鵁盧史記盧作鸕張揖郭璞注皆？？爲二物與此不同﹞\n【𪂴】？𪂴也从鳥靑聲﹝子盈切十一部按辭章家有單呼鶄者吳都賦鶄鶴𪃩鶬謂四鳥也﹞\n【鳽】？𪂴也﹝？者古名？𪂴者今名此與隹部雃各物﹞从鳥幵聲﹝古賢切十二部﹞\n【𪇳】𪇳鴜也﹝上林賦箴疵史記作𪇳䳄張揖曰箴疵似魚虎而蒼黑色按鍼貲二音鴜之言觜也觜口也𪇳鴜葢其咮似鍼之銳﹞从鳥箴聲﹝職㴱切七部﹞\n【鴜】𪇳鴜也从鳥此聲﹝即夷切十六部○按自鶩舒鳧也至此皆謂水鳥而？鵖鴇鶬非水鳥辭章家舖陳水鳥或舉鴇鶬而不舉鵖？﹞\n【鷻】雕也﹝隹部曰雕鷻也今小雅四月匪鶉鶉字或作？毛曰？雕也隹部隼下曰一曰鶉字鶉者鷻之省鷻鶉字與隹部？字別經典鶉首鶉火鶉尾字當爲鷻魏風縣鶉内則鶉羹字當爲？當隨文釋之漢書音義廣雅皆雕鷲爲一鳥許二之且？不列於鷙鳥﹞从鳥𣀦聲﹝度官切古音在十三部﹞詩曰匪鷻匪？\n【𪀝】鷙鳥也﹝此今之鶚字也咢說文作㖾鶚廣雅作？古音屰聲㖾聲皆在五部五各切作鶚者𣜩變耳自鷻至鷐九篆皆鷙鳥獨於𪀝鷂言之者𪀝鷂無他名則直謂鷙鳥而已矣詩匪鷻匪鳶正義鳶作鶚引孟康曰鶚大雕也又引說文𪀝鷙鳥也是孔沖遠固知𪀝即鶚字陸德明本乃作鳶云以專反今毛詩本因之又以與專反改說文𪀝字之音誤之甚矣鳶夏小正作弋與職切俗作鳶與專切此猶鷕切以水譌爲以沼耳弋者？也非鶚也﹞从鳥屰聲﹝五各切五部﹞\n【鷼】？也﹝隹部曰？？也？？也又名鷳今之鷂鷹也廣雅曰鷳鴟夏小正謂之弋十有二有鳴弋弋即？也弋之字變爲鳶讀與專切鳶行而弋廢矣鳶讀與專切者與鷳㬪韵而又雙聲毛詩正義引倉頡解詁鳶即鴟也然則倉頡有鳶字从鳥弋聲許無者謂鷳爲正字鳶爲俗字也毛詩四月匪鶚說文作匪𪀝陸釋文作匪鳶不獨改其字且非其物矣大雅鳶飛戾天魚躍于淵語與四月相類鳶亦當爲𪀝箋云鳶鴟之類云類則別於鴟經文字本爲𪀝明矣正義又引說文云鳶鷙鳥也此亦引說文𪀝鷙鳥而從俗寫爲鳶耳葢唐初巳認𪀝爲鳶二字不分故正義不能質言﹞从鳥閒聲﹝戸閒切十四部﹞\n【鷂】鷙鳥也﹝釋鳥鷣負雀郭曰鷣鷂也江東呼之爲鷣按鷣古音淫見釋文今音燿見廣韵語之轉也說文鷂即鷣以其善捉雀故亦爲鷙鳥﹞从鳥䍃聲﹝弋𥬇切二部﹞\n【鷢】白鷢﹝逗﹞王雎也﹝釋鳥曰鸉白鷢郭云似鷹尾上白按釋鳥云雎鳩王雎與鸉白鷢劃分二鳥許乃一之恐係轉寫譌誤非許書本然也當爲正之曰鷢者白鷢楊也鴡者鴡鳩王鴡也乃合毛詩正義曰陸璣疏云雎鳩大小如鴟㴱目目上骨露幽州人謂之鷲而楊雄許愼皆曰白鷢白鷢似鷹尾上白此是陸璣而非楊雄許愼也楊雄許愼巳下孔沖遠語也所謂楊雄者今不見於方言未知其所本﹞从鳥厥聲﹝居月切十五部﹞\n【鴡】王鴡也﹝按鴡鳩見詩春秋傳傳曰雎鳩氏司馬也五鳩鳩民之一許不當不箸鴡鳩二字王鴡也之上當出鴡鳩乃與前文鶌鳩祝鳩尸鳩爲一例釋鳥雎鳩王雎郭云雕類今江東呼之爲鶚周南毛傳曰雎鳩王雎也鳥摯而有別摯本亦作鷙古字同﹞从鳥且聲﹝七余切五部﹞\n【𪈩】𪈩專﹝逗﹞畐蹂﹝句﹞如䧿短尾射之銜矢射人﹝見釋鳥釋鳥作鸛鷒鶝鶔廣韵作鸛鷤按畐蹂葢其一名郭云又名𡡙羿釋文𡡙古以爲懈惰字言此鳥捷勁雖羿之善射亦懈惰不敢射也鄭注周禮設其鵠云謂之鵠者取名於䧲鵠䧲鵠小鳥而難中按當是此鳥？䧲音近鵲呼雗鵲此鳥狀如鵲故亦謂之䧲鵠﹞从鳥雚聲﹝呼官切專徒端切㬪韵十四部﹞\n【鸇】鷐風也﹝秦風作晨風釋鳥毛傳皆云晨風鸇也郭云鷂屬孟子趙注謂之土鸇﹞从鳥亶聲﹝諸延切十四部釋文引說文上仙反﹞\n【𪇮】籒文鸇从廛﹝廛聲也又作？戰國策宋康王之時有雀生？於城之陬新序作鸇一字也今戰國策誤爲𪇥通鑑作？不誤而集韵不收﹞\n【鷐】鷐風也﹝一名翰見羽部﹞从鳥晨聲﹝植鄰切十三部毛詩作晨古文假借﹞\n【鷙】擊殺鳥也﹝夏小正六月鷹始摯月令鷹隼蚤鷙古字多假摯爲鷙儒行鷙蟲攫搏注曰鷙从鳥𦥎省聲此注正義本誤郭忠恕所據不誤六月毛傳云輊摯也士喪禮注云輖𦥎也考工記注云摯輖也然則𦥎即摯字摯之或體也鄭注少言字體此言之者葢鷙上从執俗認爲執聲則當在侵韵而非音理故云摯省聲以正之摯之在質術韵而不在侵緝易明也擊殺鳥者謂能擊殺之鳥自鷻至鷐風皆擊殺鳥也故釋鷙﹞从鳥从？﹝各本作从鳥執聲非也許說會意鄭說形聲皆可以知此字之非執聲也不曰从執鳥而曰从鳥从執者惡其以鳥殺鳥傷其類且容所殺不獨鳥也殺鳥必先攫搏之故从執小正傳曰諱殺故言摯然則摯者執也脂利切古音在十二部一作？从折聲則在十五部﹞\n【鴥】鸇飛皃﹝秦風鴥彼晨風毛曰鴥疾飛皃許專系諸鸇﹞从鳥穴聲﹝按各本篆作鴥陸云鴥說文作鴪今從之余律切古音在十二部﹞詩曰鴪彼鷐風\n【鶯】鳥有文章皃﹝各本作鳥也必淺人所改今正毛詩曰交交桑扈有鶯其羽有鶯其領傳曰鶯鶯然有文章皃皃舊作也非鶯鶯猶熒熒也皃其光彩不定故从熒省會意兼形聲自淺人謂鶯即鸎字改說文爲鳥也而與下引詩不貫於形聲會意亦不合不可以不辨也﹞从鳥熒省聲﹝熒各本作榮今正說文熒省聲之字共十有九無榮省聲之字鳥莖切十一部﹞詩曰有鶯其羽\n【鴝】鴝鵒也﹝今之八哥也左氏春秋．昭二十五年有鸜鵒來巢鸜本又作鴝公羊作鸛音權穀梁作鸜亦作鸛考工記作鸛亦作鸜郭注山海經云鸛鵒鴝鵒也按句瞿音同作鸛音權者語轉也鴝與隹部雊各字﹞从鳥句聲﹝其俱切四部﹞\n【鵒】鴝鵒也从鳥谷聲﹝余蜀切三部﹞古者鴝鵒不踰？﹝見考工記五經異義公羊以爲鸜鵒夷狄之鳥穴居今來至魯之中國巢居此權臣欲自下居上之象穀梁亦以爲夷狄之鳥來中國義與公羊同左氏以爲鸜鵒來巢書所無也彼注云周禮曰鸜鵒不踰濟今踰宜穴而又巢書所無也彼注云周禮曰鸜鵒不踰濟今踰宜穴而又巢故曰書所無也許君謹案從二傳後鄭駁之云按春秋言來者甚多非皆從夷狄來也從魯疆外而至則言來鸜鵒本濟西穴處今乃踰濟而東又巢爲昭公將去魯國玉裁按先鄭云不踰濟無妨於中國有之駁二傳也作異義時從二傳作說文解字亦引考工記爲證不言夷狄之鳥則從古左氏說許君異義先成說文解字晩定故多有不同異義者不言周禮曰而言古者此以釋左氏書所無也之恉也﹞\n【𪃪】鵒或从隹臾﹝臾聲此如鬼臾區亦爲鬼容區也﹞\n【鷩】赤雉也﹝隹部雉十四穜有鷩雉釋鳥鷩雉樊光曰丹雉也左傳丹鳥氏司閉"},
{"n":"157-1","t":"也杜曰丹鳥鷩雉也以立秋來立冬去入大水爲蜃周禮鷩冕注曰鷩畫以雉謂華蟲也華蟲五色之蟲繢人職曰鳥獸蛇襍四時五色以章之謂是也考工記鳥獸蛇注曰蟲之毛鱗有文采者也按鄭意鷩爲雉五色不云赤雉也許云赤雉與樊光合﹞从鳥敝聲﹝幵列切十五部﹞周禮曰孤服鷩冕﹝司服曰矦伯之服自鷩冕而下如公之服此云孤服鷩冕者葢以天子之孤當矦伯﹞\n【鵔】鵔鸃﹝逗﹞鷩也﹝師古注上林賦曰鵔鸃鷩也似山雞而小冠背毛黃腹赤項綠尾紅按許云赤雉者不必全赤謂赤多也劉逵注蜀都賦曰𧌽蛦鳥名也如今之所謂山雞注吳都賦曰今所謂山雞者鷩跠也合浦有之此葢皆鷩屬﹞从鳥夋聲﹝私閏切按古音當讀如雖十五部﹞\n【鸃】鵔鸃也从鳥義聲﹝魚羈切古音在十七部﹞秦漢之初侍中冠鵔鸃﹝佞幸傳曰孝惠時郞侍中皆冠鵔鸃貝帶﹞\n【𪄱】雉屬戇鳥也﹝戇愚也﹞从鳥啻聲﹝都歷切十六部﹞\n【鶡】佀雉出上黨﹝後書．輿服志虎賁羽林皆鶡冠鶡者勇雉也其鬬對一死乃止故趙武靈王以表武士加雙鶡尾豎左右爲鶡冠徐廣曰鶡似黑雉出於上黨﹞从鳥曷聲﹝胡割切十五部﹞\n【䲸】䲸雀也﹝依顏氏家訓廣韵訂﹞佀鶡而靑出羌中﹝顏氏家訓曰竇如同得一靑鳥呼之爲鶡吾曰鶡出上黨數會見之色竝黃黑故陳思王鶡賦云揚玄黃之勁羽試檢說文䲸雀似鶡而靑出羌中韵集音介此疑頓釋漢循吏傳張敞舍䲸雀飛集丞相府蘇林曰今虎賁所箸鶡也師古曰蘇說非也䲸音芥或作鶡此通用耳䲸雀大而色靑出羌中非武賁所箸也武賁鶡者色黑出上黨今時俗人所謂鶡雞音曷非此䲸雀按二書今本舛譌介誤分芥誤芬䲸誤鶡誤鳻不可讀故全載之據此知郭注山海經云鶡似雉而大靑色有毛角鬬死乃止亦誤認䲸爲鶡也今玉篇毛晃增韵皆襲漢書誤字﹞从鳥介聲﹝古拜切十五部﹞\n【鸚】鸚䳇﹝逗﹞能言鳥也﹝曲禮曰嬰母能言不離飛鳥﹞从鳥嬰聲﹝烏莖切十一部﹞\n【䳇】鸚䳇也从鳥母聲﹝曲禮釋文嬰本或作鸚母本或作鵡同音武諸葛恪茂后"},
{"n":"157-3","t":"反按裴松之引江表傳曰恪呼殿前鳥爲白頭翁張昭欲使恪復求白頭母恪亦以鳥名鸚母未有鸚父相難此陸氏所謂茂后反也據此知彼時作母作䳇不作鵡至唐武后時狄仁傑對云鵡者陛下之姓起二子則㒳翼振矣其字其音皆與三國時不同此古今語言文字變移之證也釋文當云母本或作䳇古茂后反今作鵡音武乃合李善注文選云鵡一作䳇莫口反較明析大徐用唐韵文甫切亦鵡音非䳇音也古音母在一部﹞\n【鷮】長尾雉走且鳴﹝依毛詩正義韵會訂隹部雉十四穜有鷮雉小雅有集維鷮毛曰鷮鷮雉也釋鳥鷮雉陸疏云鷮微小於翟走而且鳴曰鷮鷮薛綜曰雉之健者爲鷮尾長六尺按韓詩鄭風二矛重鷮謂以鷮羽飾矛﹞乗輿尾爲防釳箸馬頭上﹝尾各本作以今從詩正義防釳詳金部按金部云臿以翟尾此云以鷮尾者鷮翟屬也陸疏云似翟而小是也﹞从鳥喬聲﹝巨嬌切二部按當依鄭風小雅陸釋文居橋反廣韵玉篇皆音嬌雉聲如是﹞\n【鷕】雌雉鳴也﹝邶風有鷕雉鳴又云雉鳴求其牡毛曰鷕雌雉聲也此望文爲"},
{"n":"158","t":"義﹞从鳥唯聲﹝以沼切古音在十五部釋文引說文以水反字林于水反皆古音也其云以小反者字之譌亦聲之譌也﹞詩曰有鷕雉鳴\n【䴎】鼠形飛走且乳之鳥也﹝走字疑衍釋鳥鼯鼠夷由鼯或作？由或作？郭云狀如小狐似蝙蝠肉翅飛且乳其飛善從高集下劉淵林陶隱居說略同其物見本艸經上林西京南都吳都諸賦亦名飛生飛而生子故也亦名飛鸓亦名？鼠其字惟史記作鸓本艸經作？在獸部賦家或作蠝或作𤢹以其似鳥似獸似蟲似鼠也諸家皆云以肉翼飛而張揖云狀如兔而鼠首以其？飛此本北山經有獸狀如兔而鼠首以其背飛名曰飛鼠惟張所據背作？耳不若劉郭說可信也今雲南有之﹞从鳥畾聲﹝說文無畾字當作靁省聲力軌切十五部﹞\n【𤴒】籒文䴎﹝𤴐省聲也𤴐古文靁﹞\n【鶾】雞肥翰音者也﹝各本作雉肥鶾音者也今正曲禮凡祭宗廟之禮雞曰翰音注翰猶長也正義曰雞肥則其鳴聲長也易翰音登于天虞曰翰高也按小雅翰飛戾天毛曰翰高也高飛曰翰因之聲高亦曰"},
{"n":"158-1","t":"翰故鄭云翰猶長也翰音之雞謂之鶾此許以疉韵爲訓也玉篇曰鶾雞肥皃此所據說文古本不誤也若作雉則下文丹雞不可通矣鶾與隹部雗義別﹞从鳥倝聲﹝矦旰切十四部﹞魯郊㠯丹雞祝曰㠯斯翰音赤羽去魯矦之咎﹝此引魯郊禮文證翰音之爲肥雞也各本翰作鶾誤田部曰魯郊禮畜字從田茲作？五經異義曰魯郊禮祝延帝尸風俗通亦言魯郊祀常以丹雞祝曰以斯翰聲赤羽去魯矦之咎﹞\n【鴳】雇也﹝釋鳥鳸鴳舍人李巡孫炎皆云鳸一名鴳鴳雀也元應曰鴳又作鷃一名鳸一名鶬鴳纂文云關中有鴳濫堆是也按杜注左傳靑鳥氏爲鶬鴳而九鳸有老鳸鷃鷃是則別爲二鳥不如元應所說也國語晉平公射鴳內則云雉兔鶉鷃又云爵鷃蜩范雇下云老雇鴳也皆不云鶬鴳﹞从鳥安聲﹝鳥諫切十四部﹞\n【鴆】毒鳥也﹝左傳正義鴆鳥食蝮以羽翮擽酒水中飮之則殺人按左傳鴆毒字皆作酖假借也酉部曰酖樂酒也﹞从鳥冘聲﹝直禁切古音在八部﹞一曰運日﹝一曰猶一名也廣雅云雄曰運日雌曰陰諧淮南書云暉日知晏陰諧知雨﹞\n【𪅏】鳥子生哺者﹝釋鳥生哺鷇郭云鳥子須母食之生噣雛郭云能自食方言北燕朝鮮洌水之閒爵子及雞雛皆謂之鷇﹞从鳥𣪊聲﹝口豆切三部﹞\n【鳴】鳥聲也﹝引伸之凡出聲皆曰鳴﹞从鳥口﹝武兵切十一部﹞\n【鶱】飛皃也﹝楚辭鳳鶱翥而飛翔﹞从鳥寒省聲﹝虛言切十四部﹞\n【𩿈】鳥聚皃也﹝言繽紛也﹞一曰飛皃也﹝莊子翂翂翐翐司馬云舒遟皃一曰飛不高皃﹞从鳥分聲﹝府文切十三部﹞\n文百十六重十九\n【烏】孝鳥也﹝謂其反哺也小爾雅曰純黑而反哺者謂之烏﹞象形﹝鳥字點睛烏則不以純黑故不見其睛也哀都切五部﹞孔子曰烏亏呼也﹝亏各本作盱今正亏於也象气之舒亏呼者謂此鳥善舒气自叫故謂之烏﹞取其助气故㠯爲烏呼﹝此許語也取其字之聲可以助气故以爲烏呼字此發明假借之法與朋爲朋黨韋爲皮韋來爲行來西爲東西止爲足子爲人偁一例古者短言於長言烏呼於烏一字也匡繆正俗曰今文尚書悉爲於戲字古文尚書悉爲烏呼字而詩皆云於乎中古以來文籍皆爲烏呼字按經傳漢書烏呼無有作嗚呼者唐石經誤爲嗚者十之一耳近今學者無不加口作嗚殊乖大雅又小顏云古文尙書作烏呼謂枚頤本也今文尙書作於戲謂漢石經也洪适載石經尙書殘𥓓於戲字尙四見可證也今匡繆正俗古今字互譌﹞凡烏之屬皆从烏\n【𡗃】古文烏象形\n【於】象古文烏省﹝此即今之於字也象古文烏而省之亦？省爲革之類此字葢古文之後出者此字既出則又于於爲古今字釋詁毛傳鄭注經皆云亏於也凡經多用于凡傳多用於而烏鳥不用此字﹞\n【舄】䧿也﹝謂舄即䧿字此以今字釋古字之例古文作舄小篆作䧿𣆪下曰？也周禮注曰勛讀爲勲皆以今字釋古字鳥部曰雗鷽䧿也言其物此云舄䧿也言其字舄本䧿字自經典借爲履舄字而本義廢矣周禮注曰複下曰舄禪下曰屨小雅毛傳曰舄達屨也達之言重沓也即複下之謂也釋名曰舄腊也複其下使乾腊也﹞象形﹝烏舄焉皆象形惟首各異故合爲一部七削切古音在五部﹞\n【𩁆】篆文舄从隹㫺﹝昔聲也此亦上部先古文之例䧿𣜩變从鳥﹞\n【焉】焉鳥﹝逗﹞黃色出於江淮﹝今未審何鳥也自借爲詞助而本義廢矣古多用焉爲發聲訓爲於亦訓爲於是如周禮焉使則介之晉語焉作爰田焉作州兵左傳晉鄭焉依裔焉大國公羊傳焉爾焉門者焉閨者吕覽淮南焉始乗舟三年問焉爲之立中制節焉使倍之焉使不及也招䰟巫陽焉乃下招﹞象形﹝有乾切十四部﹞凡字朋者羽蟲之長烏者日中之禽﹝淮南書曰日中有踆烏靈憲曰日陽精之宗積而成烏烏有三趾陽之類故數奇﹞舄者知大歲之所在﹝淮南書曰蟄蟲鵲巢皆向天一按天一謂太陰所建也博物志曰鵲背太歲然則鵲巢開戸向天一而背歲﹞燕者請子之𠊱﹝見？部﹞作巢避戊己﹝亦見博物志陸氏佃羅氏願皆曰燕之來去皆"},
{"n":"159-1","t":"避社又戊己日不取土﹞所貴者故皆象形﹝鳥多矣非所貴皆爲形聲字今字作鳳作䧿作鵲作？作鷰則惟烏焉不改焉﹞焉亦是也﹝焉亦象形必有可貴者也按烏舄焉皆可入鳥部云從鳥省不爾者貴之也貴燕故既有燕部又有？部朋何以不別爲部也冠於羣鳥之首矣故傅諸小篆也﹞\n文三重三\n說文解字第四篇上\n山陰李宏信校字\n"}
]